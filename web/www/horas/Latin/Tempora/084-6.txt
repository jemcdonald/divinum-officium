[Lectio1]
De libro Ecclesiástici
!Sir 4:23-28
23 Fili, consérva tempus et devita a malo. 
24 Pro ánima tua ne confúndaris dícere verum; 
25 est enim confúsio adducens peccátum, et est confúsio adducens glóriam et grátiam. 
26 Ne accípias fáciem advérsus fáciem tuam nec advérsus ánimam tuam mendácium. 
27 Ne reverearis próximum tuum in casu suo,
28 nec retineas verbum in témpore salútis. Non abscóndas sapiéntiam tuam in decore suo.

[Responsory1]
@Tempora/081-0:Responsory7

[Lectio2]
!Sir 4:29-32
29 In lingua enim sapiéntia dignoscitur, et sensus et sciéntia et doctrina in verbo sensati, et firmaméntum in opéribus justítiæ. 
30 Non contradicas verbo veritátis ullo modo, et de mendácio ineruditiónis tuæ confundere. 
31 Non confúndaris confitéri peccáta tua, et ne subjícias te omni hómini pro peccáto. 
32 Noli resistere contra fáciem potentis, nec conéris contra ictum fluvii.

[Responsory2]
@Tempora/081-1:Responsory2

[Lectio3]
!Sir 4:33-36
33 Pro justítia agonizare pro ánima tua, et usque ad mortem certa pro justítia, et Deus expugnábit pro te inimícos tuos. 
34 Noli citátus esse in lingua tua, et inútilis, et remissus in opéribus tuis. 
35 Noli esse sicut leo in domo tua evertens domesticos tuos, et ópprimens subjectos tibi. 
36 Non sit porrecta manus tua ad accipiéndum et ad dandum collecta.

[Responsory3]
@Tempora/081-1:Responsory3
