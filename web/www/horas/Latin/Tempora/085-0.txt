[Ant 1]
Obsérva, fili, * præcépta patris tui, et ne dimíttas legem matris tuæ, sed liga eam semper in corde tuo.

[Lectio1]
De libro Ecclesiástici
!Sir 5:1-5
1 Noli attendere ad possessiónes iníquas, et ne dixeris: Est mihi sufficiens vita;  nihil enim proderit in témpore vindictæ et obductiónis.
2 Ne sequaris in fortitúdine tua concupiscéntiam cordis tui, 
3 et ne díxeris: Quómodo pótui? aut quis me subíciet propter facta mea? Deus enim víndicans vindicabit. 
4 Ne díxeris: Peccávi, et quid mihi áccidit triste? Altíssimus enim est pátiens redditor. 
5 De propitiato peccáto noli esse sine metu, neque adjícias peccátum super peccátum.

[Responsory1]
@Tempora/081-0:Responsory1

[Lectio2]
!Sir 5:6-11
6 Et ne dicas: Miserátio Dómini magna est, multitúdinis peccatórum meórum miseribitur;  
7 misericórdia enim et ira ab illo cito próximant, et in peccatóres réspicit ira illíus. 
8 Non tardes converti ad Dóminum et ne differas de die in diem;  
9 súbito enim véniet ira illíus et in témpore vindictæ dispérdet te. 
10 Noli anxius esse in divítiis injústis;  non enim próderunt tibi in die obductiónis et vindictæ. 
11 Non ventiles te in omnem véntum et non eas in omnem viam;  sic enim omnis peccátor probátur in dúplici lingua.

[Responsory2]
@Tempora/081-0:Responsory2

[Lectio3]
!Sir 5:12-16
12 Esto firmus in via Dómini, et in veritáte sensus tui, et sciéntia;  et prosequátur te verbum pacis et justítiæ. 
13 Esto mansuetus ad audiéndum verbum, ut intélligas, et cum sapiéntia próferas responsum verum. 
14 Si est tibi intelléctus, responde próximo;  sin autem, sit manus tua super os tuum, ne capiáris in verbo indisciplínato et confúndaris. 
15 Honor et glória in sermóne sensáti;  lingua vero imprudentis subversio est ipsíus. 
16 Non appelléris susúrro, et lingua tua ne capiáris et confúndaris.

[Responsory3]
@Tempora/081-0:Responsory3

[Lectio4]
Sermo sancti Joánnis Chrysostomi
!Homilía 22 in 2 Cor. 10 in Moralibus.
Ne tardes converti ad Dóminum, et ne differas de die in diem;  nescis enim quid paritura sit superventúra dies. Periculum enim et metus est in defferéndo;  salus vero certa ac secura, si nulla sit dilátio. Virtútem ígitur cole: sic enim, licet juvenis moriáris, secure discésseris: quod si ad senectútem perveneris, cum multa facilitate et nulla molestia e vita discedes;  duplicemque habebis festivitátem, et quod a vitæ malítia abstinúeris, et quod virtútem colúeris. Ne dicas: Erit tempus, quando converti licébit: verba enim hæc Deum valde exásperant.

[Responsory4]
@Tempora/081-0:Responsory4

[Lectio5]
Cur nam, cum ipse tibi æterna sæcula promisit, tu in præsénti vita laborare non vis, quæ parva et momentanea est; sed sic ignavus ac dissolutus agis, quasi hac breviórem aliam quamdam inquiras? Nonne illæ quotidianæ comessatiónes, nonne illæ mensæ, nonne scorta illa, nonne theatra illa, nonne divítiæ illæ testántur inexplébilem malítiæ concupiscéntiam? Cogita bene, quod quóties scortátus es, tóties condemnásti teípsum;  peccátum enim ita se habet, ut mox atque patrátum fúerit, senténtiam ferat judex.

[Responsory5]
@Tempora/081-0:Responsory5

[Lectio6]
Inebriátus es? ventri indulsísti? rapuísti? siste jam gradum: verte te in diversum: confitére Deo grátiam, quod non in mediis peccátis te ábstulit: ne quære aliud tibi prorogari tempus ut male opereris. Multi dum male ac vitiose víverent, súbito periérunt et in maniféstam damnatiónem abiérunt: time ne idem tibi áccidat. Sed multis, inquis, dedit Deus spatium, ut in ultima senécta confiteréntur. Quid ígitur? numquid et tibi dábitur? Fortásse dabit, inquis. Cur dicis, fortásse? Cóntigit aliquóties? Cógita quod de ánima deliberas: proinde etiam de contrário cógita, et dic: Quid autem, si non det? Quid autem, si det, inquis? Esto, dat quidem ipse: verúmtamen hoc illo certius et utílius.

[Responsory6]
@Tempora/081-0:Responsory6

[Responsory7]
@Tempora/081-0:Responsory7

[Responsory8]
@Tempora/Pent01-0:Responsory8
