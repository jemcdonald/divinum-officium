[Rank]
Feria V infra Hebdomadam III Adventus;;Feria major;;2

[Rule]
Oratio Dominica

[Lectio1]
De Isaía Prophéta
!Isa 33:1-2
1 Væ qui prædaris, nonne et ipse prædáberis? et qui spernis, nonne et ipse sperneris? cum consummáveris deprædatiónem, deprædáberis: cum fatigátus desíeris contémnere, contemnéris. 
2 Dómine, miserére nostri, te enim exspéctávimus: esto brácchium nostrum in mane, et salus nostra in témpore tribulatiónis.

[Responsory1]
R. Egrediétur Dóminus, et præliábitur contra Gentes: 
* Et stabunt pedes ejus supra montes olivárum ad Oriéntem.
V. Et elevábitur supra omnes colles, et fluent ad eum omnes Gentes.
R. Et stabunt pedes ejus supra montes olivárum ad Oriéntem.

[Lectio2]
!Isa 33:3-6
3 A voce Angeli fugérunt pópuli, et ab exáltatióne tua dispersæ sunt Gentes. 
4 Et congregabúntur spólia vestra sicut collígitur bruchus, velut cum fossæ plenæ fúerint de eo. 
5 Magnificátus est Dóminus, quóniam habitávit in excélso: implévit Sion judício et justítia. 
6 Et erit fides in tempóribus tuis: divítiæ salútis, sapiéntia, et sciéntia: timor Dómini ipse est thesáurus ejus.

[Responsory2]
R. Præcursor pro nobis ingréditur Agnus sine mácula,
* Secúndum ordinem Melchisedech Pontifex factus in ætérnum et in sæculum sæculi.
V. Ipse est rex justítiæ, cujus generátio non habet finem.
R. Secúndum ordinem Melchisedech Pontifex factus in ætérnum et in sæculum sæculi.

[Lectio3]
!Isa 33:14-17
14 Conterriti sunt in Sion peccatóres, possedit tremor hypócritas. Quis póterit habitáre de vobis cum igne dévorante? quis habitábit ex vobis cum ardóribus sempiternis? 
15 Qui ambulat in justitiis, et lóquitur veritátem, qui prójicit avarítiam ex calumnia, et éxcutit manus suas ab omni munere, qui óbturat aures suas ne audiat sánguinem, et claudit óculos suos ne vídeat malum. 
16 Iste in excélsis habitábit muniménta saxórum sublimitas ejus: panis ei datus est, aquæ ejus fidéles sunt. 
17 Regem in decore suo vidébunt óculi ejus, cernent terram de longe.

[Responsory3]
R. Vidébunt Gentes justum tuum, et cuncti reges ínclytum tuum: 
* Et vocábitur tibi nomen novum, quod os Dómini nominávit.
V. Et eris coróna glóriæ in manu Dómini, et diadéma regni in manu Dei tui.
R. Et vocábitur tibi nomen novum, quod os Dómini nominávit.
&Gloria
R. Et vocábitur tibi nomen novum, quod os Dómini nominávit.

[Ant 2]
Vigilate * animo, in próximo est Dóminus Deus noster.

[Ant 3]
Lætámini * cum Jerúsalem, et exsultáte in ea, omnes qui dilígitis eam, in ætérnam.
