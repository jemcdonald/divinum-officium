[Lectio1]
De libro Sapiéntiæ
!Sap 6:1-5
1 Melior est sapiéntia quam vires, et vir prudens quam fortis. 
2 Audíte ergo, reges, et intellígite; discite, judices fínium terræ; 
3 præbéte aures, vos qui continetis multitúdines et placetis vobis in turbis natiónum;
4 quóniam data est a Dómino potéstas vobis, et virtus ab Altíssimo, qui interrogábit ópera vestra et cogitatiónes scrutabitur; 
5 quóniam, cum essetis minístri regni illíus, non recte judicastis nec custodístis legem justítiæ neque secúndum voluntátem Dei ambulastis.

[Responsory1]
@Tempora/081-2:Responsory1

[Lectio2]
!Sap 6:6-9
6 Horrende et cito apparébit vobis, quóniam judícium duríssimum his qui præsunt fiet. 
7 Exiguo enim conceditur misericórdia; poténtes autem poténter torménta patiéntur;
8 non enim súbtrahet personam cujusquam Deus nec verébitur magnitúdinem cujusquam; quóniam pusillum et magnum ipse fecit, et æquáliter cura est illi de ómnibus; 
9 fortióribus autem fortior instat cruciatio.

[Responsory2]
@Tempora/081-0:Responsory5

[Lectio3]
!Sap 6:10-13
10 Ad vos ergo, reges, sunt hi sermónes mei, ut discátis sapiéntiam et non excidatis. 
11 Qui enim custodíerint justa juste, justificabúntur; et, qui didícerint ista, invénient quid respondeant. 
12 Concupíscite ergo sermónes meos, diligite illos et habebitis disciplínam. 
13 Clara est, et quæ numquam marcescit, sapiéntia: et facile vidétur ab his qui díligunt eam, et invenítur ab his qui quærunt illam.

[Responsory3]
@Tempora/081-0:Responsory6
