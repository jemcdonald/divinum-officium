[Lectio1]
De libro Ecclesiástici
!Sir 13:1-6
1 Qui tetigerit picem, inquinábitur ab ea; et, qui communicaverit supérbo, induet supérbiam. 
2 Pondus super se tollet qui honestiori se commúnicat, et ditiori te ne socius fueris.
3 Quid communicábit cácabus ad ollam? quando enim se collíserint, confringétur.  
4 Dives injúste egit et fremet, pauper autem læsus tacébit. 
5 Si largítus fueris, assumet te, et, si non habúeris, derelínquet te. 
6 Si habes, convivet tecum, et evacuábit te: et ipse non dolébit super te.

[Responsory1]
@Tempora/081-0:Responsory7

[Lectio2]
!Sir 13:9-15
9 Humiliare Deo et exspécta manus ejus;
10 attende, ne sedúctus in stultítiam humiliéris. 
11 Noli esse húmilis in sapiéntia tua, ne humiliátus in stultítiam seducaris. 
12 Advocátus a potentiore discede, ex hoc enim magis te advocabit. 
13 Ne ímprobus sis, ne impingaris, et ne longe sis ab eo, ne eas in obliviónem. 
14 Ne retineas ex æquo loqui cum illo nec credas multis verbis illíus; ex multa enim loquela tentábit te, et subridens interrogábit te de abscónditis tuis.
15 Immitis animus illíus conservábit verba tua: et non parcet de malítia, et de vinculis.

[Responsory2]
@Tempora/081-1:Responsory2

[Lectio3]
!Sir 13:16-22
16 Cave tibi, et attende diligenter audítui tuo, quóniam cum subversióne tua ámbulas;
17 áudiens vero illa, quasi in somnis vide, et vigilábis. 
18 Omni vita tua dilige Deum, et ínvoca illum in salúte tua.
19 Omne animal díligit simile sibi, sic et omnis homo próximum sibi;
20 omnis caro ad similem sibi conjungétur, et omnis homo simili sui sociábitur. 
21 Si communicábit lupus agno aliquándo, sic peccátor justo. 
22 Quæ communicátio sancto hómini ad canem? aut quæ pars díviti ad páuperem? 

[Responsory3]
@Tempora/081-1:Responsory3
