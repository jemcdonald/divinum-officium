[Rank]
Dominica XXI Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Oratio]
Famíliam tuam, quǽsumus, Dómine, continua pietáte custódi: ut a cunctis adversitátibus te protegente sit líbera; et in bonis áctibus tuo nómini sit devóta.
$Per Dominum

[Lectio7]
Léctio sancti Evangélii secúndum Matthǽum
!Matt 18:23-35
In illo témpore: Dixit Jesus discípulis suis parábolam hanc: Assimilatum est regnum cælórum hómini regi, qui vóluit ratiónem pónere cum servis suis. Et réliqua.
_
Homilía sancti Hierónymi Presbýteri
!Lib. 3 Comm. in cap. 18 Matth.
Familiáre est Syris, et máxime Palæstinis, ad omnem sermónem suum parábolas júngere: ut quod per simplex præcéptum teneri ab auditóribus non potest, per similitúdinem exempláque teneatur. Præcépit ítaque Dóminus Petro sub comparatióne régis et dómini, et servi, qui debitor decem millium talentórum a dómino rogans véniam impetravérat, ut ipse quoque dimíttat consérvis suis minóra peccantibus. Si enim ille rex et dóminus servo debitóri decem míllia talentórum tam fácile dimísit: quanto magis servi consérvis suis debent minóra dimíttere?

[Lectio8]
Quod ut manifestius fiat, dicamus sub exémplo. Si quis nóstrum commiserit adultérium, homicidium, sacrilegium; majóra crímina decem millium talentorum rogantibus dimittuntur, si et ipsi dimittant minora peccantibus. Sin autem ob factam contuméliam simus implacabiles, et propter amarum verbum perpetes habeámus discórdias; nonne nobis videmur recte redigendi in cárcerem, et sub exémplo óperis nostri hoc ágere, ut majorum nobis delictórum vénia non relaxetur?

[Lectio9]
Sic et Pater meus cæléstis fáciet vobis, si non remiseritis unusquísque fratri suo de córdibus vestris. Formidolosa senténtia, si juxta nostram mentem senténtia Dei flectitur, atque mutatur: si parva frátribus non dimíttimus, magna nobis a Deo non dimittentur. Et quia potest unusquísque dícere: Nihil habeo contra eum, ipse novit, habet Deum júdicem; non mihi curæ est quid velit ágere, ego ignovi ei: confírmat senténtiam suam, et omnem simulationem fictæ pacis evertit, dicens: Si non remiseritis unusquísque fratri suo de córdibus vestris.
&teDeum

[Ant 2]
Dixit autem * dóminus servo: Redde quod debes. Procidens autem servus ille rogábat eum, dicens: Patientiam habe in me, et ómnia reddam tibi.

[Ant 3]
Serve nequam, * omne débitum dimísi tibi, quóniam rogasti me: nonne ergo oportuit et te miseréri conservi tui, sicut et ego tui misértus sum, allelúia.
