[Lectio1]
De Parábolis Salomónis
!Prov 10:1-5
1 Fílius sapiens lætificat patrem, fílius vero stultus mæstítia est matris suæ. 
2 Nihil próderunt thesáuri impietátis, justítia vero liberábit a morte. 
3 Non afflíget Dóminus fame ánimam justi, et insidias impiórum subvertet.  
4 Egestátem operáta est manus remissa, manus autem fortium divítias parat.  Qui nítitur mendaciis, hic pascit ventos, idem autem ipse séquitur aves volántes. 
5 Qui congregat in messe, fílius sapiens est ; qui autem stertit æstate, fílius confusiónis.

[Responsory1]
@Tempora/081-0:Responsory1

[Lectio2]
!Prov 10:6-10
6 Benedíctio Dómini super caput justi, os autem impiórum operit iníquitas. 
7 Memória justi cum laudibus, et nomen impiórum putrescet. 
8 Sapiens corde præcepta suscipit, stultus cæditur lábiis. 
9 Qui ambulat simpliciter, ambulat confidénter ; qui autem deprávat vias suas, manifestus erit. 
10 Qui annuit óculo dabit dolórem, et stultus lábiis verberábitur.

[Responsory2]
@Tempora/081-0:Responsory2

[Lectio3]
!Prov 10:11-16
11 Vena vitæ os justi, et os impiórum óperit iniquitátem. 
12 Odium súscitat rixas, et univérsa delícta óperit caritas. 
13 In lábiis sapiéntis invenítur sapiéntia, et virga in dorso ejus qui índiget corde.  
14 Sapiéntes abscondunt sciéntiam, os autem stulti confusióni próximum est. 
15 Substántia dívitis urbs fortitúdinis ejus, pavor páuperum egestas eórum. 
16 Opus justi ad vitam, fructus autem ímpii ad peccátum.

[Responsory3]
@Tempora/081-0:Responsory3