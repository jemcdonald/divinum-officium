[Rank]
Feria secunda infra Hebdomadam X post Octavam Pentecostes;;Feria;;1

[Rule]
Oratio Dominica

[Lectio1]
De libro quarto Regum
!4 Reg 11:1-3
1 Athalía vero mater Ochozíæ videns mortuum fílium suum surréxit et interfécit omne semen regium. 
2 Tollens autem Jósaba fília regis Joram, soror Ochozíæ, Joas fílium Ochozíæ, furáta est eum de médio filiórum regis qui interficiebántur, et nutricem ejus de triclinio: et abscóndit eum a fácie Athalíæ, ut non interficerétur. 
3 Eratque cum ea sex annis clam in domo Dómini; porro Athalía regnávit super terram.

[Responsory1]
@Tempora/Pent03-1Feria:Responsory1

[Lectio2]
!4 Reg 11:4-7
4 Anno autem septimo misit Jójada, et assumens centuriónes et milites, introduxit ad se in templum Dómini, pepigitque cum eis fœdus; et adjurans eos in domo Dómini, osténdit eis fílium regis:
5 et præcepit illis, dicens: Iste est sermo quem fácere debetis: 
6 tertia pars vestrum intróëat sábbato, et observet excubias domus regis; tertia autem pars sit ad portam Sur, et tertia pars sit ad portam quæ est post habitáculum scutariórum, et custodietis excubias domus Messa.
7 Duæ vero partes e vobis, omnes egrediéntes sábbato, custódiant excubias domus Dómini circa regem.

[Responsory2]
@Tempora/Pent03-1Feria:Responsory2

[Lectio3]
!4 Reg 11:9-12
9 Et assuméntes singuli viros suos, qui ingrediebántur sábbatum, cum his qui egrediebántur sábbato, venérunt ad Jójadam sacerdotem, 
10 qui dedit eis hastas et arma regis David, quæ erant in domo Dómini. 
11 Et stetérunt singuli habéntes arma in manu sua, a parte templi déxtera usque ad partem sinistram altaris et ædis, circum regem. 
12 Produxitque fílium regis, et pósuit super eum diadéma et testimónium: fecerúntque eum regem, et unxérunt: et plaudéntes manu, dixérunt: Vivat rex.

[Responsory3]
@Tempora/Pent03-1Feria:Responsory3
