[Lectio1]
De libro Ecclesiástici
!Sir 21:1-5
1 Fili, peccasti? non adícias íterum, sed et de prístinis deprecare, ut tibi dimittántur.
2 Quasi a fácie cólubri fuge peccáta et, si accésseris ad illa, suscipient te. 
3 Dentes leónis dentes ejus interficiéntes ánimas hóminum, 
4 quasi rhomphæa bis acúta omnis iníquitas, plagæ illíus non est sánitas.
5 Objurgátio et injuriæ annullábunt substantiam, et domus quæ nimis lócuples est, annullábitur supérbia: sic substántia supérbi eradicábitur.

[Responsory1]
@Tempora/081-0:Responsory4

[Lectio2]
!Sir 21:6-10
6 Deprecátio páuperis ex ore usque ad aures ejus pervéniet, et judícium festinato advéniet illi. 
7 Qui odit correptiónem, vestigium est peccatóris; et, qui timet Deum, convertétur ad cor suum.
8 Notus a longe potens lingua audaci, et sensátus scit labi se ab ipso. 
9 Qui ædíficat domum suam impendiis aliénis, quasi qui colligit lápides suos in híeme. 
10 Stuppa collecta synagóga peccántium, et consummátio illórum flamma ignis.

[Responsory2]
@Tempora/081-0:Responsory5

[Lectio3]
!Sir 21:11-16
11 Via peccántium complanáta lapidibus, et in fine illórum ínferi et ténebræ et pœnæ.
12 Qui custódit justítiam, continébit sensum ejus. 
13 Consummátio timóris Dei, sapiéntia et sensus.
14 Non erudiétur qui non est sapiens in bono;
15 est autem sapiéntia quæ abundat in malo, et non est sensus ubi est amaritúdo. 
16 Sciéntia sapiéntis tamquam inundátio abundábit, et consílium illíus sicut fons vitæ pérmanet.

[Responsory3]
@Tempora/081-0:Responsory6
