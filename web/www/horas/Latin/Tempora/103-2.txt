[Lectio1]
De libro primo Machabæórum
!1 Mac 12:1-4
1 Et vidit Jónathas quia tempus eum juvat, et elégit viros, et misit eos Romam statúere et renovare cum eis amicítiam;
2 et ad Spartiátas, et ad alia loca misit epistolas secúndum eamdem formam.
3 Et abiérunt Romam, et intravérunt curiam, et dixérunt: Jónathas summus sacérdos, et gens Judæórum misérunt nos, ut renovarémus amicítiam et societátem secúndum prístinum. 
4 Et dedérunt illis epistolas ad ipsos per loca, ut dedúcerent eos in terram Juda cum pace.

[Responsory1]
@Tempora/101-2:Responsory1

[Lectio2]
!1 Mac 12:5-8
5 Et hoc est exemplum epistolárum, quas scripsit Jónathas Spartiátis:
6 Jónathas summus sacérdos, et seniores gentis, et sacerdótes, et réliquus pópulus Judæórum, Spartiátis frátribus salútem. 
7 Jamprídem missæ erant epistolæ ad Oníam summum sacerdotem ab Arío, qui regnábat apud vos, quóniam estis fratres nostri, sicut rescriptum cóntinet, quod subjectum est. 
8 Et suscépit Onías virum, qui missus fuerat, cum honore, et accépit epistolas, in quibus significabátur de societáte et amicitia.

[Responsory2]
@Tempora/101-2:Responsory2

[Lectio3]
!1 Mac 12:9-11
9 Nos, cum nullo horum indigerémus, habéntes solátio sanctos libros, qui sunt in mánibus nostris, 
10 malúimus mittere ad vos renovare fraternitátem et amicítiam, ne forte aliéni efficiámur a vobis; multa enim témpora transiérunt, ex quo misístis ad nos. 
11 Nos ergo in omni témpore sine intermissióne in diébus solemnibus, et ceteris quibus oportet, mémores sumus vestri in sacrifíciis quæ offérimus, et in observatiónibus, sicut fas est, et decet meminisse fratrum.

[Responsory3]
@Tempora/101-2:Responsory3
