[Rank]
Feria secunda infra Hebdomadam IX post Octavam Pentecostes;;Feria;;1

[Rule]
Oratio Dominica

[Lectio1]
De libro quarto Regum
!4 Reg 2:5-7
5 Accessérunt fílii prophetárum qui erant in Jericho, ad Eliséum, et dixérunt ei: Numquid nosti quia Dóminus hódie tollet dóminum tuum a te? Et ait: Et ego novi: silete. 
6 Dixit autem ei Elías: Sede hic, quia Dóminus misit me usque ad Jordanem. Qui ait: Vivit Dóminus, et vivit ánima tua, quia non derelínquam te. Iérunt ígitur ambo páriter. 
7 Et quinquagínta viri de fíliis prophetárum secúti sunt eos, qui et stetérunt e contra longe; illi autem ambo stábant super Jordanem.

[Responsory1]
@Tempora/Pent03-1Feria:Responsory1

[Lectio2]
!4 Reg 2:8-10
8 Tulitque Elías pallium suum et involvit illud et percússit aquas, quæ divisæ sunt in utramque partem, et transiérunt ambo per siccum. 
9 Cumque transissent, Elías dixit ad Eliséum: Póstula quod vis ut fáciam tibi, ántequam tollar a te. Dixítque Eliséus: Obsecro ut fiat in me duplex spíritus tuus. 
10 Qui respóndit: Rem diffícilem postulásti; áttamen si víderis me, quando tollar a te, erit tibi quod petísti; si autem non víderis, non erit.

[Responsory2]
@Tempora/Pent03-1Feria:Responsory2

[Lectio3]
!4 Reg 2:11-13
11 Cumque pérgerent, et incedéntes sermocinaréntur, ecce currus igneus, et equi ignei divisérunt utrúmque; et ascéndit Elías per túrbinem in cælum. 
12 Eliséus autem vidébat et clamábat: Pater mi, pater mi, currus Israël et auriga ejus. Et non vidit eum ámplius. Apprehendítque vestiménta sua et scidit illa in duas partes.
13 Et levávit pallium Elíæ, quod cecíderat ei. Reversúsque stetit super ripam Jordánis.

[Responsory3]
@Tempora/Pent03-1Feria:Responsory3
