[Lectio1]
De libro primo Machabæórum
!1 Mac 14:16-19
16 Et audítum est Romæ quia defunctus esset Jónathas, et usque in Spartiátas: et contristáti sunt valde;
17 ut audiérunt autem quod Simon frater ejus factus esset summus sacérdos loco ejus, et ipse obtineret omnem regiónem, et civitátes in ea,
18 scripsérunt ad eum in tabulis æreis, ut renovarent amicítias et societátem, quam fecerant cum Juda et cum Jónatha frátribus ejus, 
19 et lectæ sunt in conspéctu ecclésiæ in Jerúsalem. Et hoc exemplum epistolárum, quas Spartiátæ misérunt:

[Responsory1]
@Tempora/101-0:Responsory4

[Lectio2]
!1 Mac 14:20-23
20 Spartianórum príncipes et civitátes, Simoni sacerdoti magno, et senióribus, et sacerdótibus, et réliquo pópulo Judæórum frátribus salútem. 
21 Legáti, qui missi sunt ad pópulum nostrum, nuntiavérunt nobis de vestra glória, et honóre, ac lætítia, et gavisi sumus in intróitu eórum, 
22 et scrípsimus quæ ab eis erant dicta in conciliis pópuli, sic: Numenius Antíochi, et Antípater Jásonis fílius, legáti Judæórum, venérunt ad nos, renovántes nobíscum amicítiam prístinam. 
23 Et plácuit pópulo excípere viros gloriose, et pónere exemplum sermónum eórum in segregátis pópuli libris, ut sit ad memóriam pópulo Spartiatárum. Exemplum autem horum scrípsimus Simoni magno sacerdoti.

[Responsory2]
@Tempora/101-0:Responsory5

[Lectio3]
!1 Mac 14:24-26
24 Post hæc autem misit Simon Numenium Romam, habéntem clypeum aureum magnum, pondo mnárum mille, ad statuéndam cum eis societátem. Cum autem audísset pópulus Romanus
25 sermónes istos, dixérunt: Quam gratiárum actiónem reddémus Simoni, et fíliis ejus? 
26 Restituit enim ipse fratres suos, et expugnávit inimícos Israël ab eis. Et statuérunt ei libertátem, et descripsérunt in tabulis æreis, et posuérunt in titulis in monte Sion.

[Responsory3]
@Tempora/101-0:Responsory6
