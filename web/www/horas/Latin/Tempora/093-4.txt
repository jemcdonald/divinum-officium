[Lectio1]
De libro Tobíæ
!Tob 12:1-4
1 Vocávit ad se Tobías fílium suum, dixítque ei: Quid possumus dare viro isti sancto, qui venit tecum? 
2 Respondens Tobías dixit patri suo: Pater, quam mercedem dábimus ei? aut quid dignum póterit esse beneficiis ejus? 
3 Me duxit et redúxit sanum, pecúniam a Gabélo ipse recepit, uxórem ipse me habere fecit et dæmónium ab ea ipse compescuit, gáudium paréntibus ejus fecit, meípsum a devoratióne piscis erípuit, te quoque vidére fecit lumen cæli, et bonis ómnibus per eum repléti sumus. Quid illi ad hæc potérimus dignum dare? 
4 Sed peto te, pater mi, ut roges eum, si forte dignábitur medietátem de ómnibus quæ alláta sunt, sibi assúmere.

[Responsory1]
@Tempora/093-0:Responsory1

[Lectio2]
!Tob 12:5-10
5 Et vocántes eum, pater scilicet et fílius, tulérunt eum in partem; et rogare cœpérunt ut dignarétur dimidiam partem ómnium quæ attulerant, acceptam habere. 
6 Tunc dixit eis occulte: Benedícite Deum cæli et coram ómnibus vivéntibus confitémini ei, quia fecit vobíscum misericórdiam suam. 
7 Etenim sacraméntum regis abscóndere bonum est, ópera autem Dei revelare et confitéri honorificum est. 
8 Bona est orátio cum jejúnio, et eleemósyna magis quam thesáuros auri recóndere;
9 quóniam eleemósyna a morte liberat, et ipsa est quæ purgat peccata, et facit inveníre misericórdiam et vitam ætérnam. 
10 Qui autem faciunt peccátum et iniquitátem hostes sunt ánimæ suæ.

[Responsory2]
@Tempora/093-0:Responsory2

[Lectio3]
!Tob 12:11-17
11 Manifesto ergo vobis veritátem et non abscóndam a vobis occultum sermónem. 
12 Quando orabas cum lácrimis, et sepeliébas mórtuos, et derelinquébas prandium tuum, et mórtuos abscondébas per diem in domo tua, et nocte sepeliébas eos, ego óbtuli oratiónem tuam Dómino.
13 Et quia acceptus eras Deo, necesse fuit ut tentátio probaret te. 
14 Et nunc misit me Dóminus ut curarem te et Saram uxórem fílii tui a dæmónio liberarem;
15 ego enim sum Raphaël Angelus, unus ex septem qui astámus ante Dóminum. 
16 Cumque hæc audissent, turbáti sunt et treméntes cecidérunt super terram in fáciem suam. 
17 Dixítque eis Angelus: Pax vobis, nolíte timére.

[Responsory3]
@Tempora/093-0:Responsory3
