[Lectio1]
De libro Ecclesiástici
!Sir 10:1-5
1 Judex sapiens judicábit pópulum suum, et principátus sensáti stábilis erit. 
2 Secúndum judicem pópuli sic et minístri ejus, et qualis rector est civitátis, tales et inhabitántes in ea. 
3 Rex insípiens perdet pópulum suum, et civitátes inhabitabúntur per sensum poténtium. 
4 In manu Dei potéstas terræ, et utilem rectórem suscitábit in tempus super illam. 
5 In manu Dei prosperitas hóminis, et super fáciem scribæ impónet honórem suum.

[Responsory1]
@Tempora/081-2:Responsory1

[Lectio2]
!Sir 10:6-10
6 Omnis injuriæ próximi ne memíneris et nihil agas in opéribus injuriæ. 
7 Odibilis coram Deo est et homínibus supérbia, et exsecrábilis omnis iníquitas géntium. 
8 Regnum a gente in gentem transfertur propter injústias et injurias et contumelias et diversos dolos. 
9 Avaro autem nihil est scelestius. Quid supérbit terra et cinis? 
10 Nihil est iniquius quam amare pecúniam; hic enim et ánimam suam venalem habet, quóniam in vita sua projecit íntima sua.

[Responsory2]
@Tempora/081-0:Responsory5

[Lectio3]
!Sir 10:11-16
11 Omnis potentátus brevis vita: languor prolixior gravat médicum, 
12 brevem languórem præcídit médicus; sic et rex hódie est, et cras moriétur:
13 cum enim moriétur homo, hereditábit serpéntes, et bestias, et vermes. 
14 Initium supérbiæ hóminis apostatare a Deo;
15 quóniam ab eo qui fecit illum, recéssit cor ejus, quóniam initium omnis peccáti est supérbia. Qui tenúerit illam adimplébitur maledictis, et subvertet eum in finem. 
16 Proptérea exhonorávit Dóminus convéntus malórum, et destruxit eos usque in finem.

[Responsory3]
@Tempora/081-0:Responsory6
