[Lectio1]
De libro Sapiéntiæ
!Sap 7:1-6
1 Sum quidem et ego mortális homo, símilis ómnibus, et ex genere terreni illíus, qui prior factus est, et in ventre matris figurátus sum caro, 
2 decem mensium témpore coagulátus sum in sánguine: ex semine hóminis et delectaménto somni conveniénte; 
3 et ego natus accepi communem áërem et in simíliter factam décidi terram et primam vocem similem ómnibus emisi plorans; 
4 in involuméntis nutritus sum, et curis magnis. 
5 Nemo enim ex régibus aliud hábuit nativitátis initium: 
6 unus ergo intróitus est ómnibus ad vitam, et símilis éxitus.

[Responsory1]
@Tempora/081-0:Responsory7

[Lectio2]
!Sap 7:7-10
7 Propter hoc optávi, et datus est mihi sensus; et invocávi, et venit in me spíritus sapiéntiæ; 
8 et præpósui illam regnis et sédibus, et divítias nihil esse duxi in comparatióne illíus.
9 Nec comparávi illi lápidem pretiósum, quóniam omne aurum in comparatióne illíus arena est exígua, et tamquam lutum æstimábitur argéntum in conspéctu illíus. 
10 Super salútem et spéciem diléxi illam et propósui pro luce habere illam, quóniam inexstinguibile est lumen illíus.

[Responsory2]
@Tempora/081-1:Responsory2

[Lectio3]
!Sap 7:11-14
11 Venérunt autem mihi ómnia bona páriter cum illa, et innumerábilis honestas per manus illíus; 
12 et lætátus sum in ómnibus, quóniam antecedébat me ista sapiéntia, et ignorábam quóniam horum ómnium mater est. 
13 Quam sine fictióne didici et sine invidia communico et honestátem illíus non abscondo. 
14 Infinítus enim thesáurus est homínibus; quo qui usi sunt, participes facti sunt amicítiæ Dei, propter disciplinæ dona commendati.

[Responsory3]
@Tempora/081-1:Responsory3
