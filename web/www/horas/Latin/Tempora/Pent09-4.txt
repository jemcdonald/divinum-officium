[Rank]
Feria quinta infra Hebdomadam IX post Octavam Pentecostes;;Feria;;1

[Rule]
Oratio Dominica

[Lectio1]
De libro quarto Regum
!4 Reg 6:24-27
24 Congregávit Bénadad rex Syriæ univérsum exercitum suum et ascéndit et obsidebat Samaríam. 
25 Factaque est fames magna in Samaría, et tamdiu obsessa est, donec venumdarétur caput ásini octogínta argentéis, et quarta pars cabi stercoris columbárum quinque argenteis.
26 Cumque rex Israël transíret per murum, mulier quædam exclamávit ad eum, dicens: Salva me, dómine mi rex. 
27 Qui ait: Non te salvat Dóminus, unde te possum salvare? de area, vel de torculári?

[Responsory1]
@Tempora/Pent01-1:Responsory1

[Lectio2]
!4 Reg 6:27-32
27 Dixítque ad eam rex: Quid tibi vis? Quæ respóndit: 
28 Múlier ista dixit mihi: Da fílium tuum ut comedámus eum hódie, et fílium meum comedémus cras. 
29 Cóximus ergo fílium meum, et comédimus; dixique ei die áltera: Da fílium tuum, ut comedámus eum; quæ abscóndit fílium suum. 
30 Quod cum audísset rex, scidit vestiménta sua, et transíbat per murum; viditque omnis pópulus cilícium, quo vestítus erat ad carnem intrinsecus. 
31 Et ait rex: Hæc mihi fáciat Deus et hæc addat, si steterit caput Eliséi fílii Saphat super ipsum hódie. 
32 Eliséus autem sedébat in domo sua, et senes sedébant cum eo.

[Responsory2]
@Tempora/Pent01-1:Responsory2

[Lectio3]
!4 Reg 6:32-33; 7:1
32 Præmísit itaque virum; et ántequam veníret nuntius ille, dixit ad senes: Numquid scitis quod miserit fílius homicídæ hic, ut præcidátur caput meum? Vidéte ergo, cum venerit nuntius, cláudite ostium, et non sinátis eum introíre; ecce enim sónitus pedum dómini ejus post eum est. 
33 Adhuc illo loquénte eis, appáruit nuntius qui veniebat ad eum. Et ait: Ecce, tantum malum a Dómino est; quid ámplius exspectábo a Dómino? 
1 Dixit autem Eliséus: Audíte verbum Dómini: hæc dicit Dóminus: In témpore hoc cras modius símilæ uno statere erit, et duo modii hordei statére uno, in porta Samaríæ.

[Responsory3]
@Tempora/Pent01-1:Responsory3
