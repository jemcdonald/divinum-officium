[Rank]
Sabbato secunda infra Hebdomadam IX post Octavam Pentecostes;;Feria;;1

[Rule]
Oratio Dominica

[Lectio1]
De libro quarto Regum
!4 Reg 9:1-5
1 Eliséus autem prophetes vocávit unum de fíliis prophetárum et ait illi: Accinge lumbos tuos et tolle lintículam ólei hanc in manu tua et vade in Ramoth Gálaad. 
2 Cumque veneris illuc, vidébis Jehu fílium Josaphat fílii Namsi; et ingréssus suscitábis eum de médio fratrum suórum, et introduces in interius cubiculum. 
3 Tenensque lentículam ólei fundes super caput ejus, et dices: Hæc dicit Dóminus: Unxi te regem super Israël. Aperiesque ostium, et fugies, et non ibi subsistes. 
4 Abiit ergo adoléscens puer prophetæ in Ramoth Gálaad
5 et ingréssus est illuc: ecce autem príncipes exercitus sedébant, et ait: Verbum mihi ad te, o princeps. Dixítque Jehu: Ad quem ex ómnibus nobis? At ille dixit: At te, o princeps.

[Responsory1]
@Tempora/Pent01-3:Responsory1

[Lectio2]
!4 Reg 9:6-10
6 Et surréxit et ingréssus est cubiculum; at ille fudit óleum super caput ejus et ait: Hæc dicit Dóminus Deus Israël: Unxi te regem super pópulum Dómini Israël,
7 et percuties domum Achab dómini tui, et ulciscar sánguinem servórum meórum prophetárum, et sánguinem ómnium servórum Dómini de manu Jézabel. 
8 Perdamque omnem domum Achab: et interficiam de Achab mingéntem ad paríetem, et clausum et novíssimum in Israël. 
9 Et dabo domum Achab sicut domum Jeróboam fílii Nabat, et sicut domum Báasa fílii Ahía. 
10 Jézabel quoque cómedent canes in agro Jézrahel, nec erit qui sepeliat eam. Aperuítque ostium, et fugit.

[Responsory2]
@Tempora/Pent01-3:Responsory2

[Lectio3]
!4 Reg 9:11-13
11 Jehu autem egréssus est ad servos dómini sui, qui dixérunt ei: Recte ne sunt ómnia? quid venit insanus iste ad te? Qui ait eis: Nostis hóminem, et quid locútus sit. 
12 At illi respondérunt: Falsum est, sed magis narra nobis. Qui ait eis: Hæc et hæc locútus est mihi, et ait: Hæc dicit Dóminus: Unxi te regem super Israël. 
13 Festinavérunt itaque, et unusquísque tollens pallium suum posuérunt sub pédibus ejus in similitúdinem tribunalis, et cecinérunt tuba, atque dixérunt: Regnávit Jehu.

[Responsory3]
@Tempora/Pent01-3:Responsory3
