[Lectio1]
De Daniéle Prophéta
!Dan 6:11-15
11 Viri ergo illi curiosius inquiréntes invenérunt Danielem orántem, et obsecrántem Deum suum,
12 et accedéntes locúti sunt regi super edicto: Rex, numquid non constituísti, ut omnis homo qui rogaret quemquam de diis et homínibus usque ad dies trigínta, nisi te, rex, mitterétur in lacum leónum? Ad quos respondens rex, ait: Verus est sermo juxta decretum Medórum atque Persárum, quod prævaricari non licet. 
13 Tunc respondéntes dixérunt coram rege: Daniel de fíliis captívitátis Juda, non curávit de lege tua, et de edicto quod constituísti: sed tribus tempóribus per diem orat obsecratióne sua. 
14 Quod verbum cum audísset, rex satis contristátus est; et pro Daniele pósuit cor ut liberaret eum, et usque ad occásum solis laborábat ut erúeret illum. 
15 Viri autem illi, intelligéntes regem, dixérunt ei: Scito, rex, quia lex Medórum atque Persárum est, ut omne decretum, quod constitúerit rex, non liceat immutari.

[Responsory1]
@Tempora/111-0:Responsory4

[Lectio2]
!Dan 6:16-20
16 Tunc rex præcepit, et adduxérunt Danielem, et misérunt eum in lacum leónum. Dixítque rex Danieli: Deus tuus, quem colis semper, ipse liberábit te. 
17 Allatusque est lapis unus, et pósitus est super os laci, quem obsignávit rex ánulo suo, et ánulo optimátum suórum, ne quid fieret contra Danielem. 
18 Et ábiit rex in domum suam, et dormívit incœnatus, cibique non sunt alláti coram eo, ínsuper et somnus recéssit ab eo. 
19 Tunc rex primo dilúculo consurgens, festinus ad lacum leónum perréxit; 
20 appropinquansque lacui, Danielem voce lacrimábili inclamávit, et affátus est eum: Daniel, serve Dei viventis, Deus tuus, cui tu servis semper, putasne váluit te liberare a leónibus?

[Responsory2]
@Tempora/111-0:Responsory5

[Lectio3]
!Dan 6:21-24
21 Et Daniel regi respondens ait: Rex, in ætérnum vive. 
22 Deus meus misit Angelum suum et conclúsit ora leónum, et non nocuérunt mihi: quia coram eo justítia invénta est in me; sed et coram te, rex, delíctum non feci. 
23 Tunc veheménter rex gavisus est super eo, et Danielem præcepit edúci de lacu; edúctusque est Daniel de lacu, et nulla lǽsio invénta est in eo, quia credidit Deo suo. 
24 Jubénte autem rege, adducti sunt viri illi qui accusaverant Danielem, et in lacum leónum missi sunt, ipsi, et fílii, et uxores eórum: et non pervenérunt usque ad paviméntum laci, donec arríperent eos leones, et ómnia ossa eórum comminuérunt.

[Responsory3]
@Tempora/111-0:Responsory6
