[Lectio1]
De libro Ecclesiástici
!Sir 3:22-26
22 Altióra te ne quæsíeris, et fortióra te ne scrutátus fúeris; sed, quæ præcepit tibi Deus, illa cogita semper, et in plúribus opéribus ejus ne fueris curiósus;
23 non est enim tibi necessárium ea quæ abscóndita sunt vidére óculis tuis. 
24 In supervacuis rebus noli scrutari multiplíciter, et in plúribus opéribus ejus non eris curiósus; 
25 plurima enim super sensum hóminum ostensa sunt tibi; 
26 multos quoque supplantávit suspicio illórum, et in vanitáte detinuit sensus illórum.

[Responsory1]
@Tempora/081-0:Responsory1

[Lectio2]
!Sir 3:27-30
27 Cor durum habébit male in novíssimo, et qui amat periculum in illo períbit. 
28 Cor ingrédiens duas vias non habébit succéssus, et pravus corde in illis scandalizábitur. 
29 Cor nequam gravábitur in dolóribus, et peccátor adjíciet ad peccándum. 
30 Synagogæ superbórum non erit sánitas, frutex enim peccáti radicábitur in illis, et non intellígitur.

[Responsory2]
@Tempora/081-0:Responsory2

[Lectio3]
!Sir 3:31-34
31 Cor sapiéntis intellígitur in sapiéntia, et auris bona áudiet cum omni concupiscéntia sapiéntiam.
32 Sapiens cor et intelligibile abstinébit se a peccátis et in opéribus justítiæ succéssus habébit. 
33 Ignem ardéntem exstinguit aqua, et eleemósyna resistit peccátis; 
34 et Deus prospéctor est ejus qui reddit grátiam, méminit ejus in pósterum, et in témpore casus sui invéniet firmaméntum.

[Responsory3]
@Tempora/081-0:Responsory3
