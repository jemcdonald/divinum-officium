[Lectio1]
De libro Job
!Job 1:13-16
13 Cum autem quadam die fílii et fíliæ ejus coméderent et bíberent vinum in domo fratris sui primogéniti, 
14 nuntius venit ad Job, qui díceret: Boves arábant et ásinæ pascebántur juxta eos,
15 et irruérunt Sabæi tulerúntque ómnia et púeros percussérunt gládio, et evasi ego solus ut nuntiárem tibi. 
16 Cumque adhuc ille loquerétur, venit alter et dixit: Ignis Dei cécidit e cælo, et tactas oves puerósque consumpsit, et effugi ego solus ut nuntiárem tibi.

[Responsory1]
R. Versa est in luctum cíthara mea, et órganum meum in vocem fléntium: 
* Parce mihi, Dómine, nihil enim sunt dies mei.
V. Cutis mea denigráta est super me, et ossa mea aruérunt.
R. Parce mihi, Dómine, nihil enim sunt dies mei.

[Lectio2]
!Job 1:17-19
17 Sed, et illo adhuc loquente, venit alius et dixit: Chaldæi fecérunt tres turmas et invasérunt camélos et tulérunt eos, necnon et púeros percussérunt gládio, et ego fugi solus, ut nuntiárem tibi. 
18 Adhuc loquebátur ille, et ecce alius intrávit, et dixit: Fíliis tuis et filiabus vescéntibus et bibéntibus vinum in domo fratris sui primogeniti, 
19 repénte ventus véhemens irruit a regióne desérti, et concussit quatuor ángulos domus, quæ corrúens oppréssit liberos tuos, et mórtui sunt, et effugi ego solus ut nuntiárem tibi.

[Responsory2]
R. Utinam appenderéntur peccáta mea, quibus iram merui, 
* Et calámitas, quam patior, in statéra.
V. Quasi arena maris hæc grávior apparéret, unde et verba mea dolóre sunt plena.
R. Et calámitas, quam patior, in statéra.

[Lectio3]
!Job 1:20-22
20 Tunc surréxit Job et scidit vestiménta sua, et, tonso cápite, corruens in terram adorávit, 
21 et dixit: Nudus egréssus sum de útero matris meæ et nudus revértar illuc. Dóminus dedit, Dóminus ábstulit; sicut Dómino plácuit, ita factum est: sit nomen Dómini benedíctum. 
22 In ómnibus his non peccávit Job lábiis suis, neque stultum quid contra Deum locútus est.

[Responsory3]
@Tempora/091-0:Responsory3
