[Lectio1]
De libro Ecclesiástici
!Sir 4:1-4
1 Fili, eleemósynam páuperis ne defraudes et óculos tuos ne transvertas a páupere. 
2 Animam esuriéntem ne despéxeris et non exasperes páuperem in inópia sua. 
3 Cor ínopis ne afflixeris et non prótrahas datum angustianti. 
4 Rogatiónem contribuláti ne abjícias, et non avértas fáciem tuam ab egéno.

[Responsory1]
@Tempora/081-0:Responsory4

[Lectio2]
!Sir 4:5-7
5 Ab ínope ne avértas óculos tuos propter iram: et non relínquas quæréntibus tibi retro maledicere; 
6 maledicentis enim tibi in amaritúdine ánimæ, exaudiétur deprecátio illíus; exáudiet autem eum qui fecit illum. 
7 Congregatióni páuperum affábilem te facito: et presbytero humília ánimam tuam, et magnato humília caput tuum.

[Responsory2]
@Tempora/081-0:Responsory5

[Lectio3]
!Sir 4:8-11
8 Declína páuperi sine tristítia aurem tuam et redde debitum tuum et responde illi pacifica in mansuetúdine. 
9 Líbera eum, qui injúriam pátitur, de manu supérbi, et non ácide feras in ánima tua. 
10 In judicándo esto pupíllis miséricors ut pater, et pro viro matri illórum;
11 et eris tu velut fílius Altíssimi obediens, et miserébitur tui magis quam mater.

[Responsory3]
@Tempora/081-0:Responsory6
