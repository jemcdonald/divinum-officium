[Lectio1]
De libro Ecclesiástici
!Sir 32:1-5
1 Rectórem te posuérunt? noli extolli: esto in illis quasi unus ex ipsis. 
2 Curam illórum habe, et sic consíde, et omni cura tua explícita recúmbe:
3 ut lætéris propter illos et ornaméntum gratiæ accípias corónam, et dignatiónem consequáris corrogatiónis. 
4 Lóquere, major natu ; decet enim te
5 primum verbum diligénti sciéntia, et non impedias musicam.

[Responsory1]
@Tempora/081-0:Responsory7

[Lectio2]
!Sir 32:6-11
6 Ubi audítus non est, non effundas sermónem, et importune noli extolli in sapiéntia tua. 
7 Gémmula carbúnculi in ornaménto auri, et comparátio musicórum in convívio vini;
8 sicut in fabricatióne auri signum est smaragdi, sic númerus musicórum in jucundo et moderato vino.
9 Audi tacens, et pro reveréntia accédet tibi bona grátia. 
10 Adoléscens, lóquere  in tua causa vix.
11 Si bis interrogátus fúeris, habeat caput responsum tuum.

[Responsory2]
@Tempora/081-1:Responsory2

[Lectio3]
!Sir 32:12-17
12 In multis esto quasi inscius, et audi tacens simul et quærens. 
13 In médio magnatórum non præsumas et, ubi sunt senes, non multum loquaris. 
14 Ante grándinem præíbit coruscátio, et ante verecúndiam præíbit grátia et pro reveréntia accédet tibi bona grátia.
15 Et hora surgéndi non te trices: præcurre autem prior in domum tuam, et illic avocare, et illic lude, 
16 et age conceptiónes tuas et non in delíctis et verbo supérbo;
17 et super his ómnibus benedíctio Dóminum, qui fecit te, et inebriántem te ab ómnibus bonis suis.

[Responsory3]
@Tempora/081-1:Responsory3
