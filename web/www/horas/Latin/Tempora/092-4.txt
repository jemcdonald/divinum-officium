[Lectio1]
De libro Job
!Job 38:1-7
1 Respondens autem Dóminus Job de túrbine, dixit: 
2 Quis est iste involvens senténtias sermónibus imperítis?
3 Accinge, sicut vir, lumbos tuos; interrogábo te et responde mihi. 
4 Ubi eras quando ponébam fundaménta terræ? Indica mihi, si habes intelligéntiam. 
5 Quis pósuit mensúras ejus, si nosti? vel quis teténdit super eam líneam?
6 Super quo bases illíus solidátæ sunt? aut quis demisit lápidem angularem ejus, 
7 cum me laudarent simul astra matutína, et jubilarent omnes fílii Dei?

[Responsory1]
@Tempora/091-0:Responsory1

[Lectio2]
!Job 38:8-13
8 Quis conclúsit ostiis mare, quando erumpebat quasi de vulva procédens, 
9 cum pónerem nubem vestiméntum ejus, et caligine illud, quasi pannis infantiæ, obvolverem? 
10 Circúmdedi illud terminis meis, et pósui vectem et ostia, 
11 et dixi: Usque huc vénies, et non procédes ámplius, et hic confrínges tuméntes fluctus tuos. 
12 Numquid post ortum tuum præcepísti dilúculo, et ostendísti auroræ locum suum? 
13 Et tenuísti concutiens extrema terræ, et excussísti ímpios ex ea?

[Responsory2]
@Tempora/091-0:Responsory2

[Lectio3]
!Job 38:14-20
14 Restituétur ut lutum signaculum, et stabit sicut vestiméntum: 
15 auferétur ab ímpiis lux sua, et brácchium excélsum confringétur? 
16 Numquid ingréssus es profúnda maris, et in novíssimis abyssi deambulasti?
17 Numquid apertæ sunt tibi portæ mortis, et ostia tenebrósa vidísti? 
18 Numquid considerásti latitúdinem terræ? Indica mihi, si nosti, ómnia: 
19 in qua via lux habitet, et tenebrárum quis locus sit; 
20 ut ducas unumquodque ad términos suos, et intélligas sémitas domus ejus.

[Responsory3]
@Tempora/091-0:Responsory3
