[Lectio1]
De libro Ecclesiástæ
!Eccl 5:1-4
1 Ne témere quid loquaris, neque cor tuum sit velox ad proferéndum sermónem coram Deo. Deus enim in cælo, et tu super terram; idcirco sint pauci sermónes tui. 
2 Multas curas sequúntur sómnia, et in multis sermónibus inveniétur stultítia. 
3 Si quid vovísti Deo, ne moréris reddere; displícet enim ei infidélis et stulta promissio; sed quodcúmque voveris redde; 
4 multoque mélius est non vovere, quam post votum promissa non reddere.

[Responsory1]
@Tempora/081-0:Responsory1

[Lectio2]
!Eccl 5:5-8
5 Ne déderis os tuum ut peccáre facias carnem tuam; neque dicas coram Angelo: Non est providéntia; ne forte irátus Deus contra sermónes tuos dissipet cuncta ópera mánuum tuárum. 
6 Ubi multa sunt sómnia, plurimæ sunt vanitátes et sermónes innumeri; tu vero Deum time. 
7 Si víderis calumnias egenórum et violénta judícia et subverti justítiam in provincia, non mireris super hoc negótio; quia excélso excélsior est alius, et super hos quoque eminentiores sunt alii; 
8 et ínsuper univérsæ terræ rex ímperat serviénti.

[Responsory2]
@Tempora/081-0:Responsory2

[Lectio3]
!Eccl 5:9-13
9 Avárus non implébitur pecúnia, et qui amat divítias fructum non capiet ex eis: et hoc ergo vánitas. 
10 Ubi multæ sunt opes, multi et qui cómedunt eas. Et quid prodest possessori, nisi quod cernit divítias óculis suis? 
11 Dulcis est somnus operanti, sive parum sive multum cómedat; saturitas autem dívitis non sinit eum dormire. 
12 Est et alia infirmitas péssima, quam vidi sub sole: divítiæ conservátæ in malum dómini sui.
13 Péreunt enim in afflictióne péssima: generávit fílium qui in summa egestáte erit.

[Responsory3]
@Tempora/081-0:Responsory3
