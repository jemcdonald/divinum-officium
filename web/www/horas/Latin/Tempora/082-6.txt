[Lectio1]
De libro Ecclesiástæ
!Eccl 7:1-3
1 Quid necesse est hómini majora se quærere, cum ignoret quid conducat sibi in vita sua, número diérum peregrinatiónis suæ et témpore quod velut umbra præterit? Aut quis ei póterit indicáre quid post eum futurum sub sole sit? 
2 Mélius est nomen bonum quam unguénta pretiósa, et dies mortis die nativitátis. 
3 Mélius est ire ad domum luctus quam ad domum convivii; in illa enim finis cunctórum admonétur hóminum, et vivens cogitat quid futurum sit.

[Responsory1]
@Tempora/081-0:Responsory7

[Lectio2]
!Eccl 7:4-9
4 Melior est ira risu, quia per tristítiam vultus corrígitur animus delinquéntis. 
5 Cor sapiéntium ubi tristítia est, et cor stultórum ubi lætítia. 
6 Mélius est a sapiénte corripi, quam stultórum adulatióne décipi; 
7 quia sicut sónitus spinárum ardéntium sub olla, sic risus stulti; sed et hoc vánitas.
8 Calumnia conturbat sapiéntem et perdet robur cordis illíus. 
9 Melior est finis oratiónis quam principium, mélior est pátiens arrogante.

[Responsory2]
@Tempora/081-1:Responsory2

[Lectio3]
!Eccl 7:11-14
11 Ne dicas: Quid putas causæ est quod prióra témpora melióra fuere quam nunc sunt? stulta enim est hujuscemodi interrogátio. 
12 Utílior est sapiéntia cum divítiis et magis prodest vidéntibus solem. 
13 Sicut enim prótegit sapiéntia, sic prótegit pecúnia; hoc autem plus habet erudítio et sapiéntia, quod vitam tribuunt possessori suo. 
14 Considera ópera Dei, quod nemo possit corrigere quem ille despéxerit.

[Responsory3]
@Tempora/081-1:Responsory3
