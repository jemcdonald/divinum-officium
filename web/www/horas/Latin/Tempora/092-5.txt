[Lectio1]
De libro Job
!Job 40:1-5
1 Respondens autem Dóminus Job de túrbine, dixit: 
2 Accinge sicut vir lumbos tuos; interrogábo te, et índica mihi. 
3 Numquid irritum fácies judícium meum, et condemnábis me, ut tu justificéris? 
4 Et, si habes brácchium sicut Deus, et si voce simili tonas, 
5 circumda tibi decórem, et in sublime erigere, et esto gloriósus et speciosis induere vestibus.

[Responsory1]
@Tempora/091-0:Responsory4

[Lectio2]
!Job 40:6-11
6 Dispérge supérbos in furóre tuo et respíciens omnem arrogántem humília; 
7 réspice cunctos supérbos et confunde eos, et cóntere ímpios in loco suo;
8 abscónde eos in púlvere simul, et fácies eórum demerge in fóveam; 
9 et ego confitébor quod salvare te possit déxtera tua. 
10 Ecce béhemoth, quem feci tecum, fœnum, quasi bos, cómedet.
11 Fortitúdo ejus in lumbis ejus, et virtus illíus in umbilíco ventris ejus.

[Responsory2]
@Tempora/091-0:Responsory5

[Lectio3]
!Job 42:1-6
1 Respondens autem Job Dómino, dixit: 
2 Scio quia ómnia potes, et nulla te latet cogitátio. 
3 Quis est iste qui celat consílium absque sciéntia? Ideo insipienter locútus sum, et quæ ultra modum excéderent sciéntiam meam. 
4 Audi, et ego loquar; interrogábo te, et responde mihi. 
5 Auditu auris audívi te; nunc autem óculus meus videt te. 
6 Idcirco ipse me reprehendo, et ago pœniténtiam in favilla et cínere.

[Responsory3]
@Tempora/091-0:Responsory6
