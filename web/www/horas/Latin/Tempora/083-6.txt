[Lectio1]
De libro Sapiéntiæ
!Sap 15:1-3
1 Tu autem, Deus noster, suávis et verus es, pátiens et in misericórdia disponens ómnia. 
2 Etenim, si peccavérimus, tui sumus sciéntes magnitúdinem tuam; et, si non peccavérimus, scimus quóniam apud te sumus computati. 
3 Nosse enim te, consummáta justítia est, et scire justítiam et virtútem tuam, radix est immortalitátis.

[Responsory1]
@Tempora/081-0:Responsory7

[Lectio2]
!Sap 15:4-6
4 Non enim in errórem indúxit nos hóminum malæ artis excogitátio, nec umbra picturæ labor sine fructu, effigies sculpta per varios colóres, 
5 cujus aspectus insensato dat concupiscéntiam, et díligit mortuæ imaginis effigiem sine anima. 
6 Malórum amatores digni sunt qui spem habeant in tálibus, et qui faciunt illos et qui díligunt, et qui colunt.

[Responsory2]
@Tempora/081-1:Responsory2

[Lectio3]
!Sap 15:7-8
7 Sed et fígulus mollem terram premens laboriose fingit ad usus nostros unumquodque vas; et de eodem luto fingit, quæ munda sunt in usum vasa, et simíliter quæ his sunt contrária; horum autem vasórum quis sit usus judex est fígulus. 
8 Et cum labóre vano deum fingit de eodem luto ille, qui paulo ante de terra factus fuerat, et post pusillum redúcit se unde acceptus est, repetitus ánimæ débitum quam habebat.

[Responsory3]
@Tempora/081-1:Responsory3

