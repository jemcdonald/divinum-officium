[Lectio1]
De Daniéle Prophéta
!Dan 9:1-5
1 In anno primo Daríi, fílii Assuéri de semine Medórum, qui imperávit super regnum Chaldæórum, 
2 anno uno regni ejus, ego Daniel intelléxi in libris númerum annórum, de quo factus est sermo Dómini ad Jeremíam prophétam, ut compleréntur desolatiónis Jerúsalem septuagínta anni, 
3 et pósui fáciem meam ad Dóminum Deum meum rogare et deprecari in jejuniis, sacco, et cínere. 
4 Et orávi Dóminum Deum meum, et conféssus sum, et dixi: Obsecro, Dómine, Deus magne et terríbilis, custodiens pactum, et misericórdiam diligéntibus te, et custodiéntibus mandáta tua. 
5 Peccávimus, iniquitátem fécimus, ímpie égimus, et recessimus: et declinávimus a mandatis tuis ac judíciis.

[Responsory1]
@Tempora/111-0:Responsory7

[Lectio2]
!Dan 9:21-24
21 Adhuc me loquénte in oratióne, ecce vir Gabriel, quem videram in visióne a principio, cito volans tétigit me in témpore sacrifícii vespertini,
22 et docuit me, et locútus est mihi, dixítque: Daniel, nunc egréssus sum ut docerem te, et intellígeres:
23 ab exordio precum tuárum egréssus est sermo; ego autem veni ut índicarem tibi, quia vir desideriórum es; tu ergo animadvérte sermónem, et intéllige visiónem. 
24 Septuagínta hebdomades abbreviátæ sunt super pópulum tuum et super urbem sanctam tuam, ut consummétur prævaricátio, et finem accípiat peccátum, et deleátur iníquitas, et adducátur justítia sempiterna, et impleátur visio et prophetía, et ungátur Sanctus sanctórum.

[Responsory2]
@Tempora/111-1:Responsory2

[Lectio3]
!Dan 9:25-27
25 Scito ergo, et animadvérte: Ab éxitu sermónis, ut íterum ædificétur Jerúsalem, usque ad Christum ducem, hebdomades septem et hebdomades sexagínta duæ erunt: et rursum ædificábitur platéa, et muri in angustia témporum. 
26 Et post hebdomades sexagínta duas occidétur Christus, et non erit ejus pópulus qui eum negatúrus est; et civitátem et sanctuárium dissipábit pópulus cum duce venturo: et finis ejus vástitas, et post finem belli statuta desolátio. 
27 Confirmábit autem pactum multis hebdomada una: et in dimídio hebdomadis defíciet hóstia et sacrifícium, et erit in templo abominátio desolatiónis: et usque ad consummatiónem et finem perseverábit desolatio.

[Responsory3]
@Tempora/111-1:Responsory3
