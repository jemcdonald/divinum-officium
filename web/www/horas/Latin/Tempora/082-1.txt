[Lectio1]
De libro Ecclesiástæ
!Eccl 2:1-4
1 Dixi ego in corde meo: Vadam et affluam deliciis et fruar bonis; et vidi quod hoc quoque esset vánitas. 
2 Risum reputávi errórem et gáudio dixi: Quid frustra decíperis? 
3 Cogitávi in corde meo abstráhere a vino carnem meam, ut animum meum transferrem ad sapiéntiam, devitarémque stultítiam, donec vidérem quid esset utile fíliis hóminum, quo facto opus est sub sole número diérum vitæ suæ. 
4 Magnificávi ópera mea, ædificávi mihi domos et plantávi víneas.

[Responsory1]
@Tempora/081-1:Responsory1

[Lectio2]
!Eccl 2:7-9
7 Possedi servos et ancíllas multamque familiam hábui, arménta quoque et magnos óvium greges, ultra omnes qui fuérunt ante me in Jerúsalem;
8 coacervávi mihi argéntum et aurum et substántias regum ac provinciárum; feci mihi cantores et cantatrices et delicias filiórum hóminum, scyphos et urceos in ministerio ad vina fundenda,
9 et supergréssus sum ópibus omnes qui ante me fuérunt in Jerúsalem: sapiéntia quoque perseverávit mecum.

[Responsory2]
@Tempora/081-1:Responsory2

[Lectio3]
!Eccl 2:10-11
10 Et ómnia, quæ desideravérunt óculi mei, non negávi eis, nec prohibui cor meum, quin omni voluptate fruerétur et oblectáret se in his quæ præparáveram; et hanc ratus sum partem meam si úterer labóre meo. 
11 Cumque me convertíssem ad univérsa opera, quæ fécerant manus meæ, et ad labóres in quibus frustra sudáveram, vidi in ómnibus vanitátem et afflictiónem animi, et nihil permanere sub sole.

[Responsory3]
@Tempora/081-1:Responsory3
