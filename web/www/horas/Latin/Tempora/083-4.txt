[Lectio1]
De libro Sapiéntiæ
!Sap 9:13-19
13 Quis hóminum póterit scíre consílium Dei? aut quis póterit cogitare quid velit Deus? 
14 Cogitatiónes enim mortalium tímidæ, et incertæ providéntiæ nostræ;
15 corpus enim quod corrumpitur aggravat ánimam, et terrena inhabitátio déprimit sensum multa cogitántem. 
16 Et difficile æstimámus quæ in terra sunt, et quæ in prospectu sunt invenímus cum labóre; quæ autem in cælis sunt quis investigábit? 
17 Sensum autem tuum quis sciet, nisi tu dederis sapiéntiam, et miseris Spíritum Sanctum tuum de altíssimis, 
18 et sic correctæ sint sémitæ eórum qui sunt in terris, et quæ tibi placent didícerint hómines? 
19 Nam per sapiéntiam sanáti sunt quicúmque placuérunt tibi, Dómine, a princípio.

[Responsory1]
@Tempora/081-0:Responsory1

[Lectio2]
!Sap 10:1-5
1 Hæc illum, qui primus formátus est a Deo pater orbis terrárum, cum solus esset creatus, custodívit 
2 et edúxit illum a delícto suo, et dedit illi virtútem continéndi ómnia. 
3 Ab hac ut recéssit injústus in ira sua, per iram homicidii fratérni depériit. 
4 Propter quem, cum aqua deleret terram, sanávit íterum sapiéntia per contemptibile lignum justum gubérnans. 
5 Hæc, et in consénsu nequítiæ cum se natiónes contulissent, scivit justum et conservávit sine querela Deo, et in fílii misericórdia fortem custodívit.

[Responsory2]
@Tempora/081-0:Responsory2

[Lectio3]
!Sap 10:6-9
6 Hæc justum a pereuntibus ímpiis liberávit fugiéntem, descendénte igne in Pentapolim, 
7 quibus in testimónium nequítiæ fumigabunda constat desérta terra, et incerto témpore fructus habéntes arbores, et incredibilis ánimæ memória stans figméntum salis. 
8 Sapiéntiam enim prætereuntes, non tantum in hoc lapsi sunt ut ignorarent bona, sed et insipiéntiæ suæ reliquérunt homínibus memóriam, ut in his quæ peccavérunt nec latére potuíssent. 
9 Sapiéntia autem hos qui se observant a dolóribus liberávit.

[Responsory3]
@Tempora/081-0:Responsory3
