[Lectio1]
De libro Sapiéntiæ
!Sap 13:1-3
1 Vani autem sunt omnes hómines, in quibus non subest sciéntia Dei; et de his, quæ vidéntur bona, non potuérunt intellégere eum qui est, neque opéribus attendéntes agnovérunt quis esset artifex; 
2 sed aut ignem aut spíritum aut citátum áërem aut gyrum stellárum aut nimiam aquam aut solem et lunam rectores orbis terrárum deos putavérunt. 
3 Quorum si spécie delectati, deos putavérunt, sciant quanto his dominator eórum speciosior est; spéciei enim generátor hæc ómnia constítuit.

[Responsory1]
@Tempora/081-0:Responsory4

[Lectio2]
!Sap 13:4-7
4 Aut, si virtútem et ópera eórum miráti sunt, intéllegant ab illis, quóniam qui hæc fecit, fortior est illis; 
5 a magnitúdine enim spéciei et creaturæ cognoscibíliter póterit Creator horum videri. 
6 Sed tamen adhuc in his minor est querela, et hi enim fortasse errant, Deum quæréntes et voléntes inveníre. 
7 Etenim cum in opéribus illíus converséntur, inquírunt et persuasum habent quóniam bona sunt quæ videntur.

[Responsory2]
@Tempora/081-0:Responsory5

[Lectio3]
!Sap 13:8-10
8 Iterum autem nec his debet ignosci. 
9 Si enim tantum potuérunt scire, ut possent æstimare sæculum, quómodo hujus Dóminum non facílius invenérunt? 
10 Infelices autem sunt, et inter mórtuos spes illórum est, qui appellavérunt deos ópera mánuum hóminum, aurum et argéntum, artis inventiónem et similitúdines animalium aut lápidem inutilem opus manus antíquæ.

[Responsory3]
@Tempora/081-0:Responsory6
