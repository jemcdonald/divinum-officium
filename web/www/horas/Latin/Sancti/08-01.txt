[Rank]
S. Petri ad Vincula;;Duplex majus;;4;;ex C1

[Rule]
ex C1;
9 lectiones
Psalmi Dominica
Antiphonas horas
Psalm5 Vespera=116

[Ant Vespera]
Herodes rex * appósuit ut apprehénderet et Petrum; quem, cum apprehendísset, misit in carcerem, volens post Pascha producere eum pópulo.
Petrus quidem * servabátur in carcere; orátio autem fiebat sine intermissióne ab Ecclésia ad Deum pro eo.
Dixit Angelus * ad Petrum: Circumda tibi vestiméntum tuum, et séquere me.
Misit Dóminus * Angelum suum, et liberávit me de manu Herodis, allelúja.
Tu es Petrus, * et super hanc petram ædificábo Ecclésiam meam.

[Capitulum Vespera]
@Sancti/06-29

[Hymnus Vespera]
v. Miris modis repénte liber, férrea,
Christo jubente, vincla Petrus exuit:
Ovilis ille Pastor et Rector gregis,
Vitæ recludit páscua et fontes sacros,
Ovesque servat créditas, arcet lupos.
_
Patri perenne sit per ævum gloria;
Tibique laudes concinámus inclytas,
Æterne Nate; sit, superne Spíritus,
Honor tibi decusque: sancta jugiter
Laudétur omne Trinitas per sǽculum.
Amen.

[Versum 1]
@Sancti/02-22

[Ant 1]
@Sancti/02-22

[Oratio]
Deus, qui beátum Petrum Apostolum, a vinculis absolutum, illæsum abire fecísti: nostrórum, quæsumus, absolve víncula peccatórum; et ómnia mala a nobis propitiátus exclude.
$Per Dominum
_
@Sancti/02-22:Commemoratio4

[Commemoratio]
!Commemoratio Ss. Mártyrum Machabæorum.
@Commune/C3:Oratio proper
_
$Oremus
Fratérna nos, Dómine, Mártyrum tuórum coróna lætíficet: quæ et fídei nostræ præbeat increménta virtútum; et multíplici nos suffrágio consolétur.
$Per Dominum

[Hymnus Matutinum]
@Sancti/02-22:Hymnus Vespera

[Lectio1]
De Actibus Apostolórum.
!Act 12:1-5
1 Misit Herodes rex manus ut affligeret quosdam de Ecclésia. 
2 Occidit autem Jacobum, fratrem Joánnis, gládio. 
3 Videns autem quia placéret Judæis, appósuit ut apprehénderet et Petrum. Erant autem dies azymórum. 
4 Quem, cum apprehendísset, misit in carcerem, tradens quatuor quaterniónibus militum custodiéndum, volens post Pascha producere eum pópulo. 
5 Et Petrus quidem servabátur in carcere; orátio autem fiebat sine intermissióne ab Ecclésia ad Deum pro eo.

[Responsory1]
@Sancti/02-22

[Lectio2]
!Act 12:6-8
6 Cum autem producturus eum esset Herodes, in ipsa nocte erat Petrus dórmiens inter duos milites vinctus catenis duabus, et custodes ante ostium custodiébant carcerem. 
7 Et ecce Angelus Dómini ástitit, et lumen refulsit in habitáculo, percussoque látere Petri, excitávit eum, dicens: Surge velóciter. Et cecidérunt catenæ de mánibus ejus. 
8 Dixit autem Angelus ad eum: Præcíngere, et calcea te cáligas tuas. Et fecit sic. Et dixit illi: Circumda tibi vestiméntum tuum, et séquere me.

[Responsory2]
@Sancti/02-22

[Lectio3]
!Act 12:9-11
9 Et éxiens sequebátur eum, et nesciebat quia verum est quod fiebat per Angelum; existimábat autem se visum vidére. 
10 Transeuntes autem primam et secundam custódiam venérunt ad portam férream, quæ ducit ad civitátem, quæ ultro apérta est eis; et exeuntes processérunt vicum unum, et continuo discessit Angelus ab eo. 
11 Et Petrus ad se reversus, dixit: Nunc scio vere quia misit Dóminus Angelum suum, et erípuit me de manu Herodis et de omni exspectatióne plebis Judæórum.

[Responsory3]
@Sancti/02-22

[Lectio4]
Theodosio junióre imperante, cum Eudocia ejus uxor Jerosolymam solvéndi voti causa venísset, ibi multis est affecta munéribus. Præ ceteris insigne donum accépit ferreæ catenæ, auro gemmisque ornátæ, quam illam esse affirmábant, qua Petrus Apóstolus ab Herode vinctus fuerat. Eudocia, catenam pie venerata, eam póstea Romam ad filiam Eudoxiam misit; quæ illam Pontifici máximo detulit. Isque vicíssim illi monstrávit álteram catenam, qua, Nerone imperatóre, idem Apóstolus constrictus fuerat.

[Responsory4]
@Sancti/06-29

[Lectio5]
Cum ígitur Pontifex Romanam catenam cum ea, quæ Jerosolymis alláta fuerat, contulísset, factum est ut illæ inter se sic connecteréntur, ut non duæ, sed una catena ab eodem artifice confecta esse viderétur. Quo miraculo tantus honor sacris illis vinculis haberi cœpit, ut proptérea hoc nómine sancti Petri ad víncula ecclésia, titulo Eudoxiæ, dedicáta sit in Exquiliis, ejusque memóriæ dies festus institútus Kaléndis Augusti.

[Responsory5]
@Sancti/06-29

[Lectio6]
Quo ex témpore honos, qui eo die profanis Gentílium celebritátibus tribui sólitus erat, Petri vinculis haberi cœpit, quæ tacta ægros sanábant et dæmones ejíciebant. Quo in genere, anno salútis humanæ nongentésimo sexagesimo nono accidit, ut quidam comes, Ottónis imperatóris familiáris, occupátus ab immundo spiritu, seípsum déntibus dilaniaret. Quare is jussu imperatóris ad Joánnem Pontificem ducitur, qui ut sacra catena cómitis collum áttigit, erumpens nefarius spíritus hóminem liberum relíquit; ac deinceps in Urbe sanctórum vinculórum religio propagáta est.

[Responsory6]
@Sancti/02-22:Responsory4
&Gloria
R. Et ideo tibi traditæ sunt claves regni cælórum.

[Lectio7]
Léctio sancti Evangélii secúndum Matthǽum.
!Matt 16:13-19
In illo témpore: Venit Jesus in partes Cæsaréæ Philíppi, et interrogábat discipulos suos, dicens: Quem dicunt hómines esse Fílium hóminis? Et réliqua.
_
Homilía sancti Augustíni Epíscopi.
!Ex serm. 29 de Sanctis, in medio.
Solus Petrus inter Apóstolos meruit audíre: Amen dico tibi, quia tu es Petrus, et super hanc petram ædificábo Ecclésiam meam; dignus certe, qui ædificandis in domo Dei pópulis lapis esset ad fundaméntum, colúmna ad sustentáculum, clavis ad regnum. De hoc ait sermo divinus: Et ponébant, inquit, infirmos suos, ut umbra saltem transeúntis Petri obumbraret eos. Si tunc opem ferre poterat umbra corporis, quanto magis nunc plenitúdo virtútis? si tunc supplicántibus próderat aura quædam pertranseúntis, quanto magis grátia nunc permanentis? Mérito per omnes Christi ecclésias auro pretiósius habétur ferrum illud pœnalium vinculórum.

[Responsory7]
@Sancti/02-22:Responsory5

[Lectio8]
Si tam medicábilis fuit obumbrátio visitántis, quanto magis catena vinciéntis? Si inánis quædam spécies vacuæ imaginis habere pótuit in se vim salútis, quanto plus de corpore meruérunt attráhere salubritátis, ferreo póndere sacris impressa membris, víncula passiónis? Si ad præsidia supplicántium tam potens fuit ante martyrium, quanto magis efficax post triumphum? Felices illi nexus, qui, de mánicis et compédibus in corónam mutándi, Apostolum contingéntes, Mártyrem reddidérunt! Felícia vincula, quæ reum suum usque ad Christi crucem, non tam condemnatúra quam consecratúra, misérunt!

[Responsory8]
@Sancti/02-22:Responsory7
&Gloria
R. Et ego dico tibi, quia tu es Petrus, et super hanc petram ædificábo Ecclésiam meam.

[Lectio93]
!Commemoratio pro sanctis Machabeis.
Sermo sancti Gregório Nazianzeni.
!Orátio 20 in Machabæos
Quidnam Machabæi? Horum enim nómine dies festus præsénti frequéntia celebrátur. Qui, etsi apud multos non sunt in honore, quod illud certamen post Christum non suscepérunt; tamen digni sunt qui ab ómnibus honoréntur, quia pro pátriis légibus et institútis fortes constantesque se præbuérunt. Nam qui martyrium subiere ante Christi passiónem, quid facturi erant, si post Christum persecutiónem passi fuissent, ejusque mortem, nostræ salútis causa susceptam, ad imitándum propósitam habuíssent? Quorum enim, nullo propósito exemplo, talis tántaque virtus fuit; an non ii, exemplum illud intuéntes, fortius in certamen descendíssent? Quin etiam mystica quædam et occúlta rátio, mihi quidem atque ómnibus Dei amatóribus valde probábilis est, neminem eórum qui ante Christi advéntum martyrio consummati sunt, id sine fide in Christum cónsequi pótuisse.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
@Sancti/02-22

[Versum 2]
@Sancti/02-22:Versum 1

[Ant 2]
@Sancti/02-22

[Lectio Prima]
@Sancti/06-29

[Capitulum Tertia]
@:Capitulum Vespera

[Capitulum Sexta]
@Sancti/06-29

[Capitulum Nona]
@:Lectio Prima
$Deo gratias

[Ant 3]
Solve, * jubénte Deo, terrárum, Petre, catenas, qui facis ut pateant cæléstia regna beátis.

[Lectio94]
Theodósio junióre imperánte, Eudócia ejus uxor Jerosólymæ insígne præ céteris donum accépit férreæ caténæ, quam illam esse affirmábant, qua Petrus Apóstolus ab Heróde vinctus fúerat. Eudócia caténam pie veneráta, Romam ad fíliam Eudóxiam misit, ubi a summo Pontífice compósita cum ea, qua Neróne imperatóre idem beátus Apóstolus constríctus fúerat, ambæ inter se sic connéxæ sunt, ut non duæ, sed una caténa ab uno artífice confécta esse viderétur. Hinc, cum et ægrotórum salus et obsessórum liberátio, sacro horum vinculórum contáctu, sæpe obtinerétur, tantus honor sacris illis vínculis habéri cœpit, ut proptérea hoc nómine sancti Petri ad víncula ecclésia, título Eudóxiæ, dedicáta sit in Exquíliis, ejúsque memóriæ dies festus, profánis Gentílium solemnitátibus abólitis, institútus fúerit Kaléndis Augústi.
&teDeum
