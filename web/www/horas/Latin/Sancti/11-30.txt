[Rank]
S. Andreæ Apostoli;;Duplex 2 classis;;5.1;;ex C1

[Rank1960]
S. Andreæ Apostoli;;Duplex 2 classis;;5;;ex C1

[Rule]
ex C1;
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=138

[Ant Vespera]
Salve, crux pretiósa, * súscipe discípulum ejus, qui pepéndit in te magíster meus Christus.
Beátus Andréas * orábat, dicens: Dómine, Rex ætérnæ glóriæ, súscipe me pendéntem in patíbulo.
Andréas Christi fámulus, * dignus Dei Apóstolus, germánus Petri, et in passióne sócius.
Maximílla Christo amábilis * tulit corpus Apóstoli, óptimo loco cum aromátibus sepelívit.
Qui persequebántur justum, * demersísti eos, Dómine, in inférno, et in ligno crucis dux justi fuísti.

[Capitulum Vespera]
!Rom 10:10-11
v. Fratres: Corde enim créditur ad justítiam, ore autem conféssio fit ad salútem. Dicit enim Scriptúra: Omnis, qui credit in illum, non confundétur.
$Deo gratias

[Ant 1]
Unus ex duobus, * qui secúti sunt Dóminum, erat Andréas, frater Simónis Petri, allelúja.

[Oratio]
Majestátem tuam, Dómine, supplíciter exorámus: ut, sicut Ecclésiæ tuæ beátus Andréas Apóstolus éxstitit prædicátor et rector; ita apud te sit pro nobis perpétuus intercéssor. 
$Per Dominum

[Ant Matutinum]
Vidit Dóminus * Petrum et Andréam, et vocávit eos.;;18
Veníte post me, * dicit Dóminus, fáciam vos fíeri piscatóres hóminum.;;33
Relíctis rétibus suis, * secúti sunt Dóminum Redemptórem.;;44
V. In omnem terram exívit sonus eórum.
R. Et in fines orbis terræ verba eórum.
Dignum sibi Dóminus * computávit Mártyrem, quem vocávit Apóstolum, dum esset in mari, allelúja.;;46
Diléxit Andréam * Dóminus in odórem suavitátis.;;60
Bíduo vivens * pendébat in cruce beátus Andréas pro Christi nómine, et docébat pópulum.;;63
V. Constítues eos príncipes super omnem terram.
R. Mémores erunt nóminis tui, Dómine.
Non me permittas, Dómine, * famulum tuum a te separari: tempus est ut commendétur terræ corpus meum, et me ad te veníre jubeas.;;74
Andréas vero rogábat pópulum, * ut non impediret passiónem ipsíus.;;96
Accipe me ab homínibus * et redde me magistro meo: ut per te me recipiat, qui per te me redémit, allelúja.;;98
V. Nimis honoráti sunt amíci tui, Deus.
R. Nimis confortátus est principátus eórum.

[Lectio1]
De Epístola beáti Pauli Apóstoli ad Romános
!Rom 10:4-9
4 Finis legis, Christus, ad justítiam omni credénti.
5 Móyses enim scripsit, quóniam justítiam, quæ ex lege est, qui fécerit homo, vivet in ea.
6 Quæ autem ex fide est justítia, sic dicit: Ne díxeris in corde tuo: Quis ascéndet in cælum? id est, Christum dedúcere:
7 aut, Quis descéndet in abýssum? hoc est, Christum a mórtuis revocáre.
8 Sed quid dicit Scriptúra? Prope est verbum in ore tuo, et in corde tuo: hoc est verbum fídei, quod prædicámus.
9 Quia si confiteáris in ore tuo Dóminum Jesum, et in corde tuo credíderis quod Deus illum suscitávit a mórtuis, salvus eris.

[Responsory1]
R. Cum perambuláret Dóminus juxta mare Galilǽæ, vidit Petrum et Andréam rétia mitténtes in mare, et vocávit eos, dicens: 
* Veníte post me, fáciam vos fíeri piscatóres hóminum.
V. Erant enim piscatóres, et ait illis.
R. Veníte post me, fáciam vos fíeri piscatóres hóminum.

[Lectio2]
!Rom 10:10-15
10 Corde enim créditur ad justítiam: ore autem conféssio fit ad salútem.
11 Dicit enim Scriptúra: Omnis qui credit in illum, non confundétur.
12 Non enim est distínctio Judǽi et Græci: nam idem Dóminus ómnium, dives in omnes qui ínvocant illum.
13 Omnis enim quicúmque invocáverit nomen Dómini, salvus erit.
14 Quómodo ergo invocábunt, in quem non credidérunt? aut quómodo credent ei, quem non audiérunt? quómodo autem áudient sine prædicánte?
15 Quómodo vero prædicábunt nisi mittántur? sicut scriptum est: Quam speciósi pedes evangelizántium pacem, evangelizántium bona!

[Responsory2]
R. Mox ut vocem Dómini prædicántis audívit beátus Andréas, relíctis rétibus, quorum usu actúque vivébat, 
* Ætérnæ vitæ secútus est prǽmia largiéntem.
V. Hic est qui pro amore Christi pepéndit in cruce, et pro lege ejus sustínuit passiónem.
R. Ætérnæ vitæ secútus est prǽmia largiéntem.

[Lectio3]
!Rom 10:16-21
16 Sed non omnes obédiunt Evangélio. Isaías enim dicit: Dómine, quis crédidit audítui nostro? 
17 Ergo fides ex audítu, audítus autem per verbum Christi.
18 Sed dico: Numquid non audiérunt? Et quidem in omnem terram exívit sonus eórum, et in fines orbis terræ verba eórum.
19 Sed dico: Numquid Israël non cognóvit? Primus Móyses dicit: Ego ad æmulatiónem vos addúcam in non gentem: in gentem insipiéntem, in iram vos mittam.
20 Isaías autem audet, et dicit: Invéntus sum a non quæréntibus me: palam appárui iis, qui me non interrogábant.
21 Ad Israël autem dicit: Tota die expándi manus meas ad pópulum non credéntem, et contradicéntem.

[Responsory3]
R. Doctor bonus et amícus Dei Andréas ducitur ad crucem, quam a longe aspíciens dixit: Salve, crux, 
* Súscipe discípulum ejus, qui pepéndit in te magíster meus Christus.
V. Salve, crux, quæ in córpore Christi dedicáta es, et ex membris ejus tamquam margarítis ornáta.
R. Súscipe discípulum ejus, qui pepéndit in te magíster meus Christus.
&Gloria
R. Súscipe discípulum ejus, qui pepéndit in te magíster meus Christus.

[Lectio4]
Andréas Apóstolus, Bethsáidæ natus, qui est Galilǽæ vicus, frater Petri, discipulus Joánnis Baptistæ, cum eum de Christo dicéntem audísset: Ecce Agnus Dei; secutus Jesum, fratrem quoque suum ad eumdem perdúxit. Cum póstea una cum fratre piscarétur in mari Galilǽæ, ambo a prætereunte Christo Dómino ante alios Apóstolos vocáti illis verbis: Veníte post me, fáciam vos fíeri piscatores hóminum; nullam interponéntes moram, et relictis rétibus, secúti sunt eum. Post cujus passiónem et resurrectiónem, Andréas, cum in Scythiam Europæ, quæ ei provincia ad Christi fidem dísseminandam obtígerat, venísset, deinde Epirum ac Thraciam peragrasset; doctrina et miraculis innumerábiles hómines ad Christum convértit. Post, Patras Achájæ profectus, et in ea urbe plurimis ad veritátem evangelicam perductis, Ægéam procónsulem, prædicatióni evangelicæ resisténtem, liberrime increpávit, quod, qui judex hóminum haberi vellet, Christum Deum ómnium judicem, a dæmónibus elusus, non agnosceret.

[Responsory4]
R. Homo Dei ducebátur ut crucifígerent eum: pópulus autem clamábat voce magna, dicens: 
* Innocens ejus sanguis sine causa damnátur.
V. Cumque ducerent eum ut crucifigerétur, factus est concursus populórum clamántium et dicéntium.
R. Innocens ejus sanguis sine causa damnátur.

[Lectio5]
Tum Ægéas iratus, Desine, inquit, Christum jactáre, cui simília verba nihil profuérunt, quóminus a Judǽis crucifigerétur. Andréam vero de Christo nihilóminus líbere prædicántem quod pro salúte humani géneris se crucifigéndum obtulísset, ímpia oratióne interpellat, ac demum hortátur, ut sibi cónsulens, diis velit immolare. Cui Andréas: Ego omnipoténti Deo, qui unus et verus est, ímmolo quotídie, non taurórum carnes, nec hircórum sánguinem, sed immaculátum Agnum in altari; cujus carnem posteáquam omnis pópulus credéntium manducaverit, Agnus, qui sacrificátus est, integer perserverat et vivus. Quam ob rem ira accénsus Ægéas, jubet eum in carcerem detrudi unde pópulus Andréam facile liberasset, nisi ipse sedasset multitúdinem, vehementius rogans, ne se ad optatíssimam martyrii corónam properántem impedirent.

[Responsory5]
R. O bona crux, quæ decórem et pulchritúdinem de membris Dómini suscepísti; accipe me ab homínibus, et redde me magistro meo: 
* Ut per te me recipiat, qui per te me redémit.
V. Beátus Andréas expansis mánibus ad cælum orabat, dicens: Salva me, bona crux.
R. Ut per te me recipiat, qui per te me redémit.

[Lectio6]
Igitur paulo post in tribunal productum, cum Ægéas crucis extolléntem mysteria sibique suam impietátem exprobrántem diutius ferre non posset, in crucem tolli, et Christi mortem imitari jussit. Adductus Andréas ad locum martyrii, cum crucem vidísset, longe exclamáre cœpit: O bona crux, quæ decórem ex membris Dómini suscepísti, diu desíderata, sollicite amata, sine intermissióne quæsita, et aliquándo cupiénti animo præparáta: accipe me ab homínibus, et redde me magistro meo; ut per te me recipiat, qui per te me redémit. Itaque cruci affixus est: in qua biduum vivus pendens, et Christi fidem prædicáre numquam intermittens, ad eum migrávit, cujus mortis similitúdinem concupíerat. Quæ ómnia presbyteri et diáconi Achájæ, qui ejus passiónem scripsérunt, se ita ut commemoráta sunt, audisse et vidisse testántur. Ejus ossa primum Constantino imperatóre Constantinopolim, deinde Amálphim transláta sunt. Caput, Pio secundo Pontifice, Romam allátum, in basilica sancti Petri collocátum est.

[Responsory6]
R. Expándi manus meas tota die in cruce ad pópulum non credéntem, sed contradicéntem mihi: 
* Qui ámbulant vias non bonas, sed post peccáta sua.
V. Deus ultiónum Dóminus, Deus ultiónum líbere egit: exaltáre, qui júdicas terram, redde retributiónem supérbis.
R. Qui ámbulant vias non bonas, sed post peccáta sua.
&Gloria
R. Qui ámbulant vias non bonas, sed post peccáta sua.

[Lectio7]
Léctio sancti Evangélii secúndum Matthǽum
!Matt 4:18-22
In illo témpore: Ambulans Jesus juxta mare Galilǽæ, vidit duos fratres, Simónem, qui vocátur Petrus, et Andréam fratrem ejus, mitténtes rete in mare. Et réliqua.
_
Homilía sancti Gregórii Papæ
!Homilía 5 in Evangelia
Audistis, fratres caríssimi, quia ad uníus jussiónis vocem Petrus et Andréas relíctis rétibus secúti sunt Redemptórem. Nulla vero hunc fácere adhuc mirácula víderant, nihil ab eo de prǽmio ætérnæ retributiónis audíerant: et tamen ad unum Dómini præcéptum hoc quod possidére videbántur, oblíti sunt. Quanta nos ejus miracula videmus, quot flagellis affligimur, quántis minárum asperitátibus deterrémur, et tamen vocántem sequi contémnimus.

[Responsory7]
R. Orávit sanctus Andréas, dum respíceret in cælum, et voce magna clamávit et dixit: Tu es Deus meus, quem vidi: ne me patiáris ab ímpio júdice depóni:
* Quia virtútem sanctæ crucis agnóvi.
V. Tu es magister meus Christus, quem diléxi, quem cognóvi, quem conféssus sum: tantummodo in ista voce exáudi me.
R. Quia virtútem sanctæ crucis agnóvi.

[Lectio8]
In cælo jam sedet, qui de conversióne nos ádmonet; jam jugo fidei colla Géntium súbdidit, jam mundi glóriam strávit, jam ruínis ejus crebrescéntibus, districti sui judícii diem propínquantem denúntiat: et tamen superba mens nostra adhuc non vult hoc sponte desérere, quod quotídie perdit invita. Quid ergo, fratres caríssimi, quid in ejus judício dicturi sumus, qui ab amore præsentis sæculi nec præceptis fléctimur, nec verbéribus emendámur?

[Responsory8]
R. Videns crucem Andréas exclamávit, dicens: O crux admirábilis, o crux desiderábilis, o crux quæ per totum mundum rútilas: 
* Súscipe discípulum Christi, ac per te me recípiat, qui per te móriens me redémit.
V. O bona crux, quæ decórem et pulchritúdinem de membris Dómini suscepísti.
R. Súscipe discípulum Christi, ac per te me recípiat, qui per te móriens me redémit.
&Gloria
R. Súscipe discípulum Christi, ac per te me recípiat, qui per te móriens me redémit.

[Lectio9]
Sed fortasse áliquis tacitis sibi cogitatiónibus dicat: Ad vocem Dominicam uterque iste piscátor quid, aut quantum dimísit, qui pene nihil hábuit? Sed hac in re, fratres caríssimi, afféctum debémus potius pensare quam censum. Multum relíquit, qui sibi nihil retinuit: multum relíquit, qui quantúmlibet parum, totum deseruit. Certe nos et habita cum amore póssidemus, et ea, quæ minime habemus, ex desidério quǽrimus. Multum ergo Petrus et Andréas dimísit, quando uterque etiam desidéria habéndi derelíquit.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Ant 2]
Concéde nobis * hóminem justum, redde nobis hóminem sanctum: ne interfícias hóminem Deo cárum, justum, mansuétum et pium.

[Lectio Prima]
!Rom 10:16-18
v. Isaías enim dicit: Dómine, quis crédidit audítui nostro? Ergo fides ex audítu, audítus autem per verbum Christi. Sed dico: Numquid non audiérunt? Et quidem in omnem terram exívit sonus eórum, et in fines orbis terræ verba eórum.

[Capitulum Tertia]
@:Capitulum Vespera

[Capitulum Sexta]
!Rom 10:12-13
v. Non enim est distínctio Judǽi et Græci: nam idem Dóminus ómnium, dives in omnes, qui ínvocant illum. Omnis enim, quicúmque invocáverit nomen Dómini, salvus erit.
$Deo gratias

[Capitulum Nona]
@:Lectio Prima
$Deo gratias

[Ant Vespera 3]
@:Ant Vespera:s/\.$/.;;109/m s/\.$/.;;112/m s/\.$/.;;115/m s/\.$/.;;125/m s/\.$/.;;138/m

[Ant 3]
Cum pervenísset * beátus Andréas ad locum, ubi crux paráta erat, exclamávit et dixit: O bona crux, diu desíderata, et jam concupíscénti animo præparáta: secúrus et gaudens vénio ad te, ita et tu exsúltans suscípias me discípulum ejus, qui pepéndit in te.
