[Rank]
S. Laurentii Martyris;;Duplex II classis cum octava simplici;;5.1;;ex C2

[Rank1960]
S. Laurentii Martyris;;Duplex II classis;;5;;ex C2

[Rule]
ex C2
9 lectiones
Psalmi Dominica
Antiphonas horas
Psalm5 Vespera=116
Psalm5 Vespera3=115

[Ant Vespera]
Lauréntius * ingréssus est Martyr, et conféssus est nomen Dómini Jesu Christi.
Lauréntius * bonum opus operátus est, qui per signum crucis cæcos illuminávit.
Adhæsit * ánima mea post te, quia caro mea igne cremáta est pro te, Deus meus.
Misit Dóminus * Angelum suum, et liberávit me de médio ignis, et non sum æstuatus.
Beátus Lauréntius * orábat, dicens: Gratias tibi ago, Dómine, quia jánuas tuas ingredi merui.

[Capitulum Vespera]
!2 Cor 9:6
v. Fratres: Qui parce séminat, parce et metet; et qui séminat in benedictiónibus, de benedictiónibus et metet.
$Deo gratias

[Ant 1]
Levita Lauréntius * bonum opus operátus est, qui per signum crucis cæcos illuminávit, et thesáuros Ecclésiæ dedit paupéribus.

[Oratio]
Da nobis, quǽsumus, omnípotens Deus: vitiórum nostrorum flammas exstínguere; qui beáto Lauréntio tribuísti tormentórum suórum incéndia superáre.
$Per Dominum

[Invit]
Beátus Lauréntius Christi Martyr triúmphat coronátus in cælis: * Veníte, adorémus Dóminum.

[Ant Matutinum]
Quo progréderis * sine fílio, pater? quo, sacerdos sancte, sine ministro próperas?;;1
Noli me derelínquere, * pater sancte, quia thesáuros tuos jam expéndi, quos tradidísti mihi.;;2
Non ego te désero, * fili, neque derelinquo; sed majora tibi debéntur pro Christi fide certámina.;;3
V. Glória et honóre coronásti eum, Dómine.
R. Et constituísti eum super ópera mánuum tuarum.
Beátus Lauréntius * orabat, dicens: Dómine Jesu Christe, Deus de Deo, miserére mihi servo tuo.;;4
Dixit Romanus * ad beátum Lauréntium: Video ante te juvenem pulcherrimum, festina me baptizare.;;5
Beátus Lauréntius * dixit: Mea nox obscurum non habet, sed ómnia in luce clarescunt.;;8
V. Posuísti, Dómine, super caput ejus.
R. Coronam de lápide pretióso.
Strinxérunt * corporis membra posita super craticulam: subjiciéntibus prunas insultat Levita Christi.;;14
Igne me examinásti, * et non est invénta in me iníquitas.;;16
Interrogátus * te Dóminum conféssus sum, assátus grátias ago.;;20
V. Magna est glória ejus in salutári tuo.
R. Glóriam et magnum decórem impónes super eum.

[Lectio1]
@Commune/C6:Lectio11

[Responsory1]
R. Levita Lauréntius bonum opus operátus est, qui per signum crucis cæcos illuminávit, 
* Et thesáuros Ecclésiæ dedit paupéribus.
V. Dispersit, dedit paupéribus: justítia ejus manet in sæculum sæculi.
R. Et thesáuros Ecclésiæ dedit paupéribus.

[Lectio2]
!Sir 51:8-12
8 Laudábit usque ad mortem ánima mea Dóminum, 
9 et vita mea appropínquans erat in inférno deorsum. 
10 Circumdedérunt me úndique, et non erat qui adjuváret. Respíciens eram ad adjutórium hóminum, et non erat. 
11 Memorátus sum misericórdiæ tuæ, Dómine, et operatiónis tuæ, quæ a sǽculo sunt: 
12 quóniam eruis sustinéntes te, Dómine, et liberas eos de mánibus géntium.
13 Exaltasti super terram habitationem meam, et pro morte defluente deprecátus sum.

[Responsory2]
R. Puer meus, noli timere, quia ego tecum sum, dicit Dóminus:
* Si transíeris per ignem, flamma non nocébit tibi, et odor ignis non erit in te.
V. Liberábo te de manu pessimórum et éruam te de manu fortium.
R. Si transíeris per ignem, flamma non nocébit tibi, et odor ignis non erit in te.

[Lectio3]
!Sir 51:14-17
14 Invocávi Dóminum, Patrem Dómini mei, ut non derelínquat me in die tribulatiónis meæ, et in témpore superbórum, sine adjutório. 
15 Laudábo nomen tuum assidue, et collaudábo illud in confessióne, et exaudíta est orátio mea. 
16 Et liberásti me de perditióne, et eripuísti me de témpore iníquo. 
17 Proptérea confitebor, et laudem dicam tibi, et benedícam nómini Domini.

[Responsory3]
R. Strinxérunt corporis membra posita super cratículam: ministrántibus prunas insultat Levita Christi: 
* Beáte Laurénti, Martyr Christi, intercéde pro nobis.
V. Mea nox obscurum non habet, sed ómnia in luce clarescunt.
R. Beáte Laurénti, Martyr Christi, intercéde pro nobis.
&Gloria
R. Beáte Laurénti, Martyr Christi, intercéde pro nobis.

[Lectio4]
Sermo sancti Leónis Papæ.
!In Natali S. Lauréntii, post initium.
Cum furor Gentílium potestátum in electíssima quæque Christi membra sæviret, ac præcipue eos qui ordinis erant sacerdotalis impeteret, in levitam Lauréntium, qui non solum ministerio sacramentórum sed etiam dispensatióne ecclesiásticæ substantiæ præeminebat, ímpius persecutor efferbuit, dúplicem sibi prædam de uníus viri comprehensióne promittens; quem, si fecísset sacræ pecuniæ traditórem, fáceret etiam veræ religiónis exsortem. Armátur itaque gémina face homo pecuniæ cupidus et veritátis inimícus: avaritia, ut rápiat aurum; impietáte, ut auferat Christum. Postulat sibi ab immaculáto sacrarii præsule opes ecclesiásticas, quibus avidíssimus inhiabat, inferri. Cui levita castíssimus, ubi eas repositas haberet osténdens, numerosíssimos sanctórum páuperum óbtulit greges, in quorum victu atque vestítu inamissibiles condiderat facultates, quæ tanto integrius erant salvæ, quanto sanctius probabántur expensæ.

[Responsory4]
R. Quo progréderis sine fílio, pater? quo, sacérdos sancte, sine diácono próperas? 
* Tu numquam sine minístro sacrifícium offérre consuéveras.
V. Quid ergo in me displícuit paternitáti tuæ? numquid degénerem me probásti? Experíre utrum idóneum minístrum elégeris, cui commisísti Dominici sánguinis dispensatiónem.
R. Tu numquam sine minístro sacrifícium offérre consuéveras.

[Lectio5]
Fremit ergo prædo frustratus, et in ódium religiónis, quæ talem divitiárum usum instituísset, ardéscens, direptiónem thesáuri potioris aggréditur, apud quem nullam denariórum substantiam reperísset; ut illud depositum, quo sacratius erat dives, auferret. Renuntiáre Christo Lauréntium jubet, et solidíssimam illam levitici animi fortitúdinem diris parat urgére suppliciis; quorum ubi prima nil óbtinent, vehementióra succedunt. Láceros artus et multa verberum sectióne conscissos subjecto præcipit igne torreri; ut per cratem férream, quæ jam de fervore continuo vim in se haberet uréndi, conversórum alterna mutatióne membrórum, fieret cruciátus vehementior et pœna productior.

[Responsory5]
R. Noli me derelínquere, pater sancte, quia thesáuros tuos jam expéndi. 
* Non ego te désero, fili, neque derelínquo; sed majóra tibi debéntur pro fide Christi certámina.
V. Nos quasi senes levióris pugnæ cursum recípimus, te autem quasi júvenem manet gloriósior de tyránno triúmphus: post tríduum me sequéris sacerdótem levíta.
R. Non ego te désero, fili, neque derelínquo; sed majóra tibi debéntur pro fide Christi certámina.

[Lectio6]
Nihil óbtines, nihil próficis, sæva crudelitas. Subtrahitur tormentis tuis materia mortalis, et, Lauréntio in cælos abeunte, tu déficis flammis tuis. Superari caritas Christi flamma non pótuit; et segnior fuit ignis, qui foris ussit, quam qui intus accendit. Sævísti persecutor in Mártyrem: sævísti, et auxísti palmam, dum ággeras pœnam. Nam quid non ad victoris glóriam ingenium tuum reperit, quando in honórem transiérunt triumphi etiam instruménta supplicii? Gaudeámus ígitur, dilectíssimi, gáudio spiritali, et de felicíssimo inclyti viri fine gloriémur in Dómino, qui est mirábilis in Sanctis suis, in quibus nobis et præsidium constítuit et exemplum; atque ita per univérsum mundum claríficat glóriam suam, ut a solis ortu usque ad occásum, leviticórum luminum coruscante fulgóre, quam clarificáta est Jerosólyma Stéphano, tam illustris fieret Roma Lauréntio.

[Responsory6]
R. Beátus Lauréntius clamávit et dixit: Deum meum colo, illi soli sérvio; 
* Et ideo non tímeo torménta tua.
V. Mea nox obscúrum non habet, sed ómnia in luce claréscunt.
R. Et ideo non tímeo torménta tua.
&Gloria
R. Et ideo non tímeo torménta tua.

[Lectio7]
Léctio sancti Evangélii secúndum Joánnem.
!Joannes 12:24-26
In illo témpore: Dixit Jesus discípulis suis: Amen, amen dico vobis, nisi granum fruménti cadens in terram, mortuum fúerit, ipsum solum manet. Et réliqua.
_
Homilía sancti Augustíni Epíscopi
!Tract. 51 in Joánnem, sub medium
Ipse Dóminus Jesus erat granum mortificándum et multiplicándum; mortificándum infidelitate Judæórum, multiplicándum fide populórum. Jam vero exhortans ad passiónis suæ sectanda vestígia, Qui amat, inquit, ánimam suam, perdet eam. Quod duobus modis intelligi potest. Qui amat, perdet; id est, si amas, perdes. Si cupis vitam tenére in Christo, noli mortem timére pro Christo. Item alio modo: Qui amat ánimam suam, perdet eam; noli amare, ne perdas; noli amare in hac vita, ne perdas in æterna vita.

[Responsory7]
R. In cratícula te Deum non negávi, 
* Et ad ignem applicátus te Dóminum Jesum Christum conféssus sum.
V. Probásti, Dómine, cor meum, et visitásti nocte.
R. Et ad ignem applicátus te Dóminum Jesum Christum conféssus sum.

[Lectio8]
Hoc autem, quod posterius dixi, magis habere vidétur evangelicus sensus; sequitur enim: Et qui odit ánimam suam in hoc mundo, in vitam ætérnam custódit eam. Ergo, quod supra dictum est, Qui amat, subintellígitur in hoc mundo, in vitam ætérnam ipse custódit eam. Magna et mira senténtia, quemádmodum sit hóminis in ánimam suam amor ut pereat, ódium ne pereat. Si male amáveris, tunc odísti; si bene oderis, tunc amásti. Felices, qui odérunt custodiendo, ne perdant amando.

[Responsory8]
R. O Hippólyte, si credíderis in Dóminum Jesum Christum, 
* Et thesáuros tibi osténdo, et vitam ætérnam promítto.
V. Beátus Lauréntius Hippólyto dixit: Si credis in Dóminum Jesum Christum.
R. Et thesáuros tibi osténdo, et vitam ætérnam promítto.
&Gloria
R. Et thesáuros tibi osténdo, et vitam ætérnam promítto.

[Lectio9]
Sed vide ne tibi subrepat, ut teípsum velis interímere, sic intelligendo, quod debes odisse in hoc mundo ánimam tuam. Hinc enim quidam malígni atque perversi hómines, et in seipsis crudeliores et sceleratiores homicidæ, flammis se donant, aquis se præfócant, præcipítio se collídunt, et pereunt. Hoc Christus non docuit; immo etiam diabolo præcipitium suggerénti respóndit: Redi retro, sátana: scriptum est, Non tentábis Dóminum, Deum tuum. Petro autem dixit, signíficans qua morte clarificatúrus erat Deum: Cum esses júnior, cingébas te, et ambulabas quo volébas; cum autem senúeris, alter te cinget et feret quo tu non vis. Ubi satis expressit, non a seipso, sed ab alio debére occídi, qui vestígia sequitur Christi.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Versum 2]
V. Dispersit, dedit paupéribus.
R. Justítia ejus manet in sæculum sæculi.

[Ant 2]
In craticula * te Deum non negávi, et ad ignem applicátus te Christum conféssus sum: probásti cor meum, et visitásti nocte: igne me examinásti, et non est invénta in me iníquitas.

[Lectio Prima]
!2 Cor 9:8-9
v. Potens est autem Deus omnem grátiam abundare fácere in vobis, ut, in ómnibus semper omnem sufficiéntiam habéntes, abundetis in omne opus bonum, sicut scriptum est: Dispersit, dedit paupéribus: justítia ejus manet in sǽculum sǽculi.

[Capitulum Tertia]
@:Capitulum Laudes

[Capitulum Sexta]
!2 Cor. 9:7
v. Unusquísque prout destinávit in corde suo, non ex tristítia aut ex necessitáte; hílarem enim datórem díligit Deus.
$Deo gratias

[Capitulum Nona]
@:Lectio Prima
$Deo gratias

[Versum 3]
V. Levita Lauréntius bonum opus operátus est.
R. Qui per signum crucis cæcos illuminávit.

[Ant 3]
Beátus Lauréntius, * dum in cratícula superpósitus urerétur, ad impiíssimum tyránnum dixit: Assátum est jam, versa et mandúca; nam facultátes Ecclésiæ, quas requíris, in cæléstes thesáuros manus páuperum deportavérunt.

[Octava 1](sed non rubrica 1955)
!Commemoratio Octavæ S. Laurentii.
Ant. Beátus Lauréntius, * dum in craticula superpositus urerétur, ad impiíssimum tyrannum dixit: Assátum est jam, versa et manduca; nam facultates Ecclésiæ, quas requiris, in cælestes thesáuros manus páuperum deportavérunt.
_
V. Levita Lauréntius bonum opus operátus est.
R. Qui per signum crucis cæcos illuminávit.
_
$Oremus
Da nobis, quǽsumus, omnípotens Deus: vitiórum nostrorum flammas exstínguere; qui beáto Lauréntio tribuísti tormentórum suórum incéndia superáre.
$Per Dominum

[Octava 2](sed non rubrica 1955)
!Commemoratio Octavæ S. Laurentii
Ant. In craticula * te Deum non negávi, et ad ignem applicátus te Christum conféssus sum: probásti cor meum, et visitásti nocte: igne me examinásti, et non est invénta in me iníquitas.
_
V. Dispersit, dedit paupéribus.
R. Justítia ejus manet in sæculum sæculi.
_
$Oremus
Da nobis, quǽsumus, omnípotens Deus: vitiórum nostrorum flammas exstínguere; qui beáto Lauréntio tribuísti tormentórum suórum incéndia superáre.
$Per Dominum
