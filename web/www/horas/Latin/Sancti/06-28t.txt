[Rank]
S. Leonis Papæ et Confessóris;;Semiduplex;;2;;vide C4

[Rule]
vide C4;
9 lectiones
commemoratio3

[Oratio]
Deus, qui beatum Leonem Pontificem sanctorum tuorum meritis coæquasti: concede propitius; ut, qui commemorationis ejus festa percolimus, vitæ quoque imitemur exempla.
$Per Dominum

[Lectio4]
Leo secundus, Pontifex Maximus, Siculus, humanis et divinis litteris græce et latine doctus, musicis etiam eruditus fuit: ipse enim sacros Hymnos et Psalmos in Ecclesia ad concentum meliorem reduxit. Probavit acta sextæ synodi quæ Constantinopoli celebrata est præsidentibus legatis Apostolicæ Sedis, præsente quoque Constantino imperatore, et duobus patriarchis, Constantinopolitano, et Antiocheno, ac centum septuaginta episcopis: quam et in latinum transtulit.

[Lectio5]
In eo concilio Cyrus, Sergius et Pyrrhus condemnati sunt, unam tantummodo voluntatem et operationem in Christo prædicantes. Hic fregit superbiam antistitum Ravennatum, qui exarchorum freti potentia, Sedi Apostolicæ non obtemperabant. Quamobrem decrevit, ut electio cleri Ravennatis irrita esset, nisi Romani Pontificis auctoritate comprobaretur.

[Lectio6]
Vere pater pauperum fuit: non enim pecunia solum, sed opera, labore et consiliis egentium viduarum et pupillorum inopiam ac solitudinem sublevabat. Qui dum singulos non magis prædicatione quam vita ad pie sancteque vivendum adhortaretur; mense sui pontificatus decimo, et diebus decem et septem, obdormivit in Domino: sepultusque est in basilica sancti Petri, quarto Kalendas Julii. Ordinatione una mense Junio creavit presbyteros novem, diaconos tres, episcopos diversis in locis viginti tres.

[Commemoratio 2]
@Sancti/06-29:Octava

[Commemoratio 3]
@Sancti/06-29:Octava

[Lectio94]
Leo secúndus, Sículus, humánis et divínis lítteris Græce et Latíne doctus, músicis étiam erudítus fuit; ipse enim sacros Hymnos et Psalmos in Ecclésia ad concéntum meliórem redúxit. Probávit acta sextæ Synodi, quæ, præsidéntibus legátis apostólicæ Sedis, Constantinópoli celebráta est; quam et in Latínum tránstulit. In eo Concílio Cyrus, Sérgius et Pyrrhus condemnáti sunt, unam tantúmmodo voluntátem et operatiónem in Christo prædicántes. Vere pater páuperum fuit; non enim pecúnia solum, sed opera, labóre et consíliis egéntium viduárum et pupillórum inópiam et solitúdinem sublevábat. Obdormívit in Dómino mense sui pontificátus undécimo, quinto Nonas Júlii, anno sexcentésimo octogésimo tértio, sepultúsque est in basílica sancti Petri.
&teDeum

[Commemoratio 2]
@Sancti/06-24:Octava

[Commemoratio 1]
@Sancti/06-24:Octava

[Oratio Vigilia]
!Pro Vigilia Ss. Petri et Pauli Apostoli
Presta quǽsumus omnipotens Deus: ut nullis nos permittas perturbationibus concuti; quos in apostolicæ confessionis petra solidasti.
$Per Dominum

[Lectio Vigilia]
!Pro Vigilia Ss. Petri et Pauli Apostoli
Léctio sancti Evangélii secúndum Joánnem
!Joannes 21:15-17
In illo témpore: Dixit Jesus Simóni Petro: Simon Joánnis, díligis me plus his? Et réliqua.
_
Homilía sancti Augustíni Epíscopi
!Tractatus 123 in Joánnem. in medio
Rédditur negatióni trinæ trina conféssio, ne minus amóri lingua sérviat, quam timóri: et plus vocis elicuísse videátur mors ímminens, quam vita præsens. Sit amóris offícium páscere Domínicum gregem, si fuit timóris indícium negáre pastórem. Qui hoc ánimo pascunt oves Christi, ut suas velint esse, non Christi, se convincúntur amáre, non Christum: vel gloriándi vel dominándi, vel acquiréndi cupiditáte; non obediéndi, et subveniéndi, et Deo placéndi caritáte.
