[Rank]
In Transfiguratione Domini Nostri Jesu Christi;;Duplex II classis;;5.1;;

[Rank1960]
In Transfiguratione Domini Nostri Jesu Christi;;Duplex II classis;;5;;

[Rule]
proper
Festum Domini
9 lectiones
Psalmi Dominica
Antiphonas horas
Psalm5 Vespera=116
Doxology=Epi

[Ant Vespera]
Assúmpsit Jesus * Petrum, et Jacobum, et Joánnem fratrem ejus, et duxit eos in montem excélsum seorsum, et transfigurátus est ante eos.
Resplénduit * fácies ejus sicut sol, vestiménta autem ejus facta sunt alba sicut nix, allelúja.
Et ecce * apparuérunt eis Móyses et Elías loquéntes cum Jesu.
Respóndens autem Petrus, * dixit ad Jesum: Dómine, bonum est nos hic esse.
Adhuc eo loquénte, * ecce nubes lúcida obumbrávit eos.

[Capitulum Vespera]
!Phil 3:20-21
v. Salvatórem exspectámus Dóminum nostrum Jesum Christum, qui reformábit corpus humilitátis nostræ configurátum córpori claritátis suæ.
$Deo gratias

[Hymnus Vespera]
v. Quicúmque Christum quǽritis,
Oculos in altum tóllite:
Illic licébit vísere
Signum perénnis glóriæ.
_
Illústre quiddam cérnimus,
Quod nésciat finem pati,
Sublíme, celsum, intérminum,
Antíquius cælo et chao.
_
Hic ille Rex est géntium
Populíque Rex judáici,
Promíssus Abrahæ patri
Ejúsque in ævum sémini.
_
Hunc, et prophétis téstibus
Iisdémque signatóribus,
Testátor et Pater jubet
Audíre nos et crédere.
_
Jesu, tibi sit glória,
Qui te revélas párvulis,
Cum Patre, et almo Spíritu,
In sempitérna sǽcula.
Amen.

[Doxology]
Jesu, tibi sit glória,
Qui te revélas párvulis,
Cum Patre, et almo Spíritu,
In sempitérna sǽcula.
Amen.

[Versum 1]
V. Gloriósus apparuísti in conspéctu Dómini.
R. Proptérea decórem índuit te Dóminus.

[Ant 1]
Christus Jesus, * splendor Patris et figúra substántiæ ejus, portans ómnia verbo virtútis suæ, purgatiónem peccatórum fáciens, in monte excélso gloriósus apparére hódie dignátus est.

[Oratio]
Deus, qui fídei sacraménta in Unigéniti tui gloriósa Transfiguratióne patrum~
testimónio roborásti, et adoptiónem filiórum perféctam, voce delápsa in nube~
lúcida, mirabíliter præsignásti: concéde propítius; ut ipsíus Regis glóriæ nos~
coherédes effícias, et ejúsdem glóriæ tríbuas esse consórtes.
$Per eumdem

[Commemoratio]
!Commemoratio Ss. Xysti, Felicissimi et Agapiti Mártyrum.
@Commune/C3:Oratio proper
$Oremus
Deus, qui nos concédis sanctórum Mártyrum tuórum Xysti, Felicíssimi et Agapíti natalícia cólere: da nobis in ætérna beatitúdine de eórum societáte gaudére. 
$Per Dominum

[Invit]
Summum Regem glóriæ, * Christum adorémus.

[Hymnus Matutinum]
@Sancti/08-06:Hymnus Vespera

[Ant Matutinum]
Paulo minus * ab Angelis minorátus, glória et honóre coronátus est, et constitútus super ópera mánuum Dei.;;8
Revelávit Dóminus * condénsa, et in templo ejus omnes dicent glóriam.;;28
Speciósus forma * præ fíliis hóminum, diffúsa est grátia in lábiis tuis.;;44
V. Gloriósus apparuísti in conspéctu Dómini.
R. Proptérea decórem índuit te Dóminus.
Illúminans * tu mirabíliter a móntibus ætérnis: turbáti sunt omnes insipiéntes corde.;;75
Mélior est * dies una in átriis tuis, super míllia.;;83
Gloriósa * dicta sunt de te, cívitas Dei.;;86
V. Glória et honóre coronásti eum, Dómine.
R. Et constituísti eum super ópera mánuum tuarum.
Thabor et Hermon * in nómine tuo exsultábunt: tuum brácchium cum poténtia.;;88
Lux orta est * justo, et rectis corde lætítia.;;96
Confessiónem * et decórem induit, amíctus lúmine sicut vestiménto.;;103
V. Magna est glória ejus in salutári tuo.
R. Glóriam et magnum decórem impónes super eum.

[Lectio1]
De Epístola secunda beáti Petri Apóstoli
!2 Pet 1:10-14
10 Fratres: Magis satágite, ut per bona ópera certam vestram vocatiónem et electiónem faciátis: hæc enim faciéntes, non peccabitis aliquándo. 
11 Sic enim abundánter ministrábitur vobis intróitus in ætérnum regnum Dómini nostri, et Salvatoris Jesu Christi. 
12 Propter quod incipiam vos semper commonére de his: et quidem sciéntes et confírmatos vos in præsénti veritáte. 
13 Justum autem árbitror, quámdiu sum in hoc tabernáculo, suscitare vos in commonitióne: 
14 certus quod velox est deposítio tabernáculi mei secúndum quod et Dóminus noster Jesus Christus significávit mihi.

[Responsory1]
R. Surge, illumináre, Jerúsalem, quia venit lumen tuum, 
* Et glória Dómini super te orta est.
V. Et ambulábunt Gentes in lúmine tuo, et reges in splendore ortus tui.
R. Et glória Dómini super te orta est.

[Lectio2]
!2 Pet 1:15-17
15 Dabo autem operam et frequenter habére vos post óbitum meum, ut horum memóriam faciatis. 
16 Non enim doctas fabulas secúti notam fécimus vobis Dómini nostri Jesu Christi virtútem et præséntiam, sed speculatóres facti illíus magnitúdinis. 
17 Accípiens enim a Deo Patre honórem et glóriam, voce delapsa ad eum hujuscémodi a magnifica glória: Hic est Fílius meus diléctus, in quo mihi complácui; ipsum audíte.

[Responsory2]
R. In splendénte nube Spíritus Sanctus visus est, Paterna vox audíta est: 
* Hic est Fílius meus diléctus, in quo mihi bene complácui; ipsum audíte.
V. Appáruit nubes obumbrans, et vox Patris intónuit.
R. Hic est Fílius meus diléctus, in quo mihi bene complácui; ipsum audíte.

[Lectio3]
!2 Pet 1:18-21
18 Et hanc vocem nos audívimus de cælo allatam, cum essémus cum ipso in monte sancto. 
19 Et habémus firmiórem propheticum sermónem, cui bene fácitis attendéntes quasi lucernæ lucénti in caliginoso loco, donec dies elucescat et lucifer oriátur in córdibus vestris, 
20 hoc primum intelligéntes quod omnis prophetía Scripturæ propria interpretatióne non fit. 
21 Non enim voluntáte humana alláta est aliquándo prophetía; sed Spíritu Sancto inspiráti locúti sunt sancti Dei hómines.

[Responsory3]
R. Vidéte qualem caritátem dedit nobis Deus Pater, 
* Ut fílii Dei nominémur et simus.
V. Scimus quóniam, cum apparúerit, similes ei érimus, quóniam vidébimus eum sícuti est.
R. Ut fílii Dei nominémur et simus.
&Gloria
R. Ut fílii Dei nominémur et simus.

[Lectio4]
Sermo sancti Leónis Papæ.
!Sermo de Transfiguratióne, ante medium.
Aperit Dóminus coram eléctis testibus glóriam suam, et communem illam cum ceteris corporis formam tanto splendore clarificat, ut et fácies ejus solis fulgori símilis, et vestítus candori nivium esset æqualis. In qua transfiguratióne illud quidem principáliter agebátur, ut de córdibus discipulórum crucis scándalum tollerétur; nec conturbaret eórum fidem voluntariæ humilitas passiónis, quibus reveláta esset abscónditæ excelléntia dignitátis. Sed non minore providéntia spes sanctæ Ecclésiæ fundabátur, ut totum Christi corpus agnosceret quali esset commutatióne donándum, ut ejus sibi honoris consortium membra promitterent, qui in cápite præfulsísset.

[Responsory4]
R. Inebriáti sunt ab ubertáte domus tuæ: 
* Et torrénte voluptátis tuæ potásti eos.
V. Quóniam apud te est fons vitæ, et in lúmine tuo vidébimus lumen.
R. Et torrénte voluptátis tuæ potásti eos.

[Lectio5]
Confírmandis vero Apóstolis et ad omnem sciéntiam provehendis, alia quoque in illo miraculo accessit instructio. Móyses enim et Elías, lex scilicet et prophetæ apparuérunt cum Dómino loquéntes; ut veríssime in illa quinque virórum præséntia complerétur quod dictum est: in duobus vel tribus testibus stat omne verbum. Quid hoc stabílius, quid firmius verbo, in cujus prædicatióne veteris et novi Testaménti cóncinit tuba, et cum evangelica doctrina, antiquárum protestatiónum instruménta concurrunt? Astipulántur enim sibi ínvicem utriusque Fœderis páginæ; et, quem sub velamine mysteriórum præcedéntia signa promiserant, manifestum atque perspicuum præsentis glóriæ splendor osténdit.

[Responsory5]
R. Præceptor, bonum est nos hic esse: 
* Faciámus hic tria tabernácula; tibi unum, Móysi unum et Elíæ unum.
V. Non enim sciebat quid díceret.
R. Faciámus hic tria tabernácula; tibi unum, Móysi unum et Elíæ unum.

[Lectio6]
His ergo sacramentórum revelatiónibus Petrus Apóstolus incitatus, mundana spernens et terrena fastidiens, in æternórum desidérium quodam mentis rapiebátur excéssu; et, gáudio totius visiónis impletus, ibi cum Jesu optábat habitáre, ubi manifesta ejus glória lætabátur. Unde et ait: Dómine, bonum est nos hic esse: si vis, faciámus hic tria tabernácula; tibi unum, Moyse unum et Elíæ unum. Sed huic suggestióni Dóminus non respóndit, signíficans, non quidem ímprobum, sed inordinátum esse quod cuperet; cum salvari mundus, nisi Christi morte, non posset, et exemplo Dómini in hoc vocarétur credéntium fides, ut licet non oportéret de beatitúdinis promissiónibus dubitari, intelligerémus tamen inter tentatiónes hujus vitæ prius nobis tolerántiam postulandam esse, quam glóriam.

[Responsory6]
R. Si ministrátio mortis, lítteris deformáta in lapídibus, fuit in gloria, ita ut non possent inténdere fílii Israël in fáciem Móysi propter glóriam vultus ejus, quæ evacuátur:
* Multo magis ministrátio spíritus, quæ manet, erit in gloria.
V. Amplióris enim glóriæ Christus præ Moyse dignus est habitus, quanto ampliórem honórem habet domo, qui fabricávit eam.
R. Multo magis ministrátio spíritus, quæ manet, erit in gloria.
&Gloria
R. Multo magis ministrátio spíritus, quæ manet, erit in gloria.

[Lectio7]
Léctio sancti Evangélii secúndum Matthǽum
!Matt 17:1-9
In illo témpore: Assúmpsit Jesus Petrum, et Jacobum, et Joánnem fratrem ejus, et duxit illos in montem excélsum seórsum: et transfigurátus est ante eos. Et réliqua.
_
Homilía sancti Joánnis Chrysostomi.
!Homilía 57. in Matth., in init.
Quóniam multa de perículis, multa de passióne sua, multa de morte et de cæde discipulórum locútus est Dóminus, et áspera complura atque ardua eis injunxit; et illa quidem in præsénti vita, et jam imminébant; bona vero in spe et exspectatióne erant: ut puta, quia servarent ánimam suam, si pérderent eam; quia in glória Patris sui venturus sit, et præmia redditurus: ut visu etiam certióres fáceret, et osténderet quidnam sit illa gloria, cum qua venturus est, quantum cápere póterant in hac præsénti vita, illis osténdit eamque détegit, ne aut sua aut Dómini morte doleant, et maxime Petrus.

[Responsory7]
R. Vocávit nos Deus vocatióne sua sancta, secúndum grátiam suam, quæ manifestáta est nunc; 
* Per illuminatiónem Salvatoris nostri Jesu Christi.
V. Qui destruxit mortem, illuminávit autem vitam in incorruptiónem.
R. Per illuminatiónem Salvatoris nostri Jesu Christi.

[Lectio8]
Et vide quid agit, cum de regno et de gehénna disserúerit. Nam in eo quod dixit: Qui ínvenit ánimam suam, perdet eam; et quicúmque perdet eam grátia mei, invéniet ipsam; et in eo quod ait: Reddet unicuíque secúndum ópera sua; et regnum et gehennam designávit. Cum ígitur de utrísque disserúerit, regnum quidem ut óculis cernátur, concedit, gehénnam autem minime; quóniam rudióribus atque ineptióribus illud necessárium fuísset, sed, cum illi probi essent ac perspicaces, satis fuit eos a melióribus confirmári. Hoc etiam multo magis ipsum decébat. Non tamen omnino illud prætermisit, sed et aliquándo atrocitátem gehennæ quasi ante óculos propónit, véluti cum Lázari imáginem descrípsit, et ejus méminit qui denários centum repétiit.

[Responsory8]
R. Deus, qui fecit de ténebris lumen splendéscere, illúxit in córdibus nostris 
* Ad illuminatiónem sciéntiæ claritátis Dei, in fácie Jesu Christi.
V. Exortum est in ténebris lumen rectis corde, miséricors et miserátor, et justus.
R. Ad illuminatiónem sciéntiæ claritátis Dei, in fácie Jesu Christi.
&Gloria
R. Ad illuminatiónem sciéntiæ claritátis Dei, in fácie Jesu Christi.

[Lectio93]
!Pro Ss. Xysto II Papa, Felicissimo et Agapito Martyribus
Xystus secundus, Atheniénsis, ex philosopho Christi discipulus, in persecutióne Valeriáni accusátus quod publice Christum prædicaret, comprehénsus trahitur in templum Martis, proposita ei capitáli pœna, nisi illi simulacro sacrificaret. Qua impietáte constantíssime recusata, cum ad martyrium ducerétur, occurrénti sancto Lauréntio et dolenter in hunc modum interrogánti, Quo progrederis sine fílio, pater? quo, sacerdos sancte, sine ministro próperas? respóndit: Non ego te désero, fili, majora te manent pro Christi fide certámina: post triduum me sequéris, sacerdotem levita; interea, si quid in thesáuris habes, paupéribus distribue. Eodem ígitur die interfectus est una cum Felicíssimo et Agapito diáconis, Januario, Magno, Vincentio et Stephano subdiáconis; et in cœmeterio Callísti sepúltus octavo Idus Augusti, ceteri vero in cœmeterio Prætextati. Sedit menses úndecim, dies duódecim. Quo témpore hábuit ordinatiónem mense Decembri, creátis presbyteris quatuor, diáconis septem, epíscopis duobus.
&teDeum

[Lectio9]
Tu vero Matthæi philosophíam consídera, qui non celávit nómina eórum qui præpósiti fuerant. Quod et Joánnes sæpius facit, cum exímias Petri laudes veríssime ac diligentíssime descríbat. Nullum enim in hoc Apostolórum consortio livor aut inánis glória locum habébat. Primos ígitur Apostolórum seorsum assúmpsit. Quam ob rem eos solos accépit? Quia excellentiores ceteris videlicet erant. Cur autem non illico, sed post sex dies hoc fecit? Ne céteri scilicet discípuli seu hómines moveréntur; qua de re nec eos nominávit, quos acceptúrus erat.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Hymnus Laudes]
v. Lux alma, Jesu, méntium,
Dum corda nostra récreas,
Culpæ fugas calíginem,
Et nos reples dulcédine.
_
Quam lætus est, quem vísitas!
Consors Patérnæ déxteræ,
Tu dulce lumen pátriæ,
Carnis negátum sénsibus.
_
Splendor Patérnæ glóriæ,
Incomprehénsa cáritas,
Nobis amóris cópiam
Largíre per præséntiam.
_
Jesu, tibi sit glória,
Qui te revélas párvulis,
Cum Patre, et almo Spíritu,
In sempitérna sǽcula.
Amen.

[Versum 2]
V. Coróna áurea super caput ejus.
R. Expréssa signo sanctitátis, glóriæ, et honóris.

[Ant 2]
Et ecce, * vox de nube dicens: Hic est Fílius meus diléctus, in quo mihi complácui; ipsum audíte, allelúja.

[Lectio Prima]
!Apoc 21:10-11; 21:23.
v. Sústulit me in spíritu in montem magnum et altum, et osténdit mihi civitátem sanctam Jerúsalem, descendéntem de cælo a Deo, habéntem claritátem Dei; et lucérna ejus est Agnus.

[Capitulum Tertia]
@:Capitulum Vespera

[Responsory Tertia]
R.br. Gloriósus apparuísti in conspéctu Dómini, * Allelúja, allelúja.
R. Gloriósus apparuísti in conspéctu Dómini, * Allelúja, allelúja.
V. Proptérea decórem índuit te Dóminus.
R. Allelúja, allelúja.
&Gloria
R. Gloriósus apparuísti in conspéctu Dómini, * Allelúja, allelúja.
_
V. Glória et honóre coronásti eum, Dómine, allelúja.
R. Et constituísti eum super ópera mánuum tuárum, allelúja.

[Capitulum Sexta]
!2 Cor 3:18
v. Nos omnes reveláta fácie glóriam Dómini speculántes, in eándem imáginem transformámur a claritáte in claritátem, tamquam a Dómini Spíritu.
$Deo gratias

[Responsory Sexta]
R.br. Glória et honóre coronásti eum, Dómine, * Allelúja, allelúja.
R. Glória et honóre coronásti eum, Dómine, * Allelúja, allelúja.
V. Et constituísti eum super ópera mánuum tuárum.
R. Allelúja, allelúja.
&Gloria
R. Glória et honóre coronásti eum, Dómine, * Allelúja, allelúja.
_
V. Magna est glória ejus in salutári tuo, allelúja.
R. Glóriam et magnum decórem impónes super eum, allelúja.

[Capitulum Nona]
@:Lectio Prima
$Deo gratias

[Responsory Nona]
R.br. Magna est glória ejus in salutári tuo, * Allelúja, allelúja.
R. Magna est glória ejus in salutári tuo, * Allelúja, allelúja.
V. Glóriam et magnum decórem impónes super eum.
R. Allelúja, allelúja.
&Gloria
R. Magna est glória ejus in salutári tuo, * Allelúja, allelúja.
_
V. Coróna áurea super caput ejus, allelúja.
R. Expréssa signo sanctitátis, glóriæ et honóris, allelúja.

[Ant 3]
Et audiéntes * discípuli cecidérunt in fáciem suam et timuérunt valde: et accéssit Jesus, et tétigit eos dixítque eis: Súrgite et nolíte timére, allelúja.
