[Rank]
In Dedicatione Basilicæ Ss. Salvatoris;;Duplex 2nd class;;5.5;;ex C8

[RankTrident]
In Dedicatione Basilicæ Ss. Salvatoris;;Duplex majus;;4;;ex C8

[Rule]
ex C8;
Domini
9 lectiones
Festum Domini

[Commemoratio 5]
!Commemoratio Octavæ Omnium Sanctorum
Ant. O quam gloriósum est regnum * in quo cum Christo gaudent omnes Sancti, amícti stolis albis sequúntur Agnum quocúmque jerit!
_
V. Exsultábunt sancti in glória.
R. Lætabúntur in cubílibus suis.
_
$Oremus
Omnípotens sempitérne Deus, qui nos ómnium Sanctórum tuórum mérita sub una tribuísti celebritáte venerári: quǽsumus; ut desideratam nobis tuæ propitiatiónis abundantiam, multiplicatis intercessoribus largiaris.

[Lectio1]
De libro Apocalypsis beáti Joánnis Apóstoli
!Apo 21:9-11
9 Et venit unus de septem Angelis habéntibus phíalas plenas septem plagis novíssimis et locútus est mecum dicens: Veni et osténdam tibi sponsam, uxórem Agni. 
10 Et sústulit me in spíritu in montem magnum et altum et osténdit mihi civitátem sanctam Jerúsalem, descendentem de cælo a Deo, 
11 habentem claritátem Dei, et lumen ejus simile lápidi pretióso tamquam lápidi jáspidis, sicut crystallum.

[Lectio2]
!Apo 21:12-15
12 Et habebat murum magnum et altum habentem portas duódecim et in portis Angelos duódecim et nómina inscripta quæ sunt nómina duódecim tribuum filiórum Israël. 
13 Ab Oriénte portæ tres et ab Aquilone portæ tres et ab Austro portæ tres et ab Occasu portæ tres. 
14 Et murus civitátis habens fundaménta duodecim, et in ipsis duódecim nómina duódecim Apostolórum Agni. 
15 Et qui loquebátur mecum habebat mensúram arundíneam auream, ut metirétur civitátem et portas ejus et murum.

[Lectio3]
!Apo 21:16-18
16 Et cívitas in quadro pósita est, et longitúdo ejus tanta est quanta et latitúdo; et ménsus est civitátem de arúndine aurea per stadia duódecim millia, et longitúdo et altitúdo et latitúdo ejus æqualia sunt. 
17 Et ménsus est murum ejus centum quadragínta quatuor cubitórum, mensúra hóminis, quæ est Angeli. 
18 Et erat structura muri ejus ex lápide jáspide; ipsa vero cívitas aurum mundum simile vitro mundo.

[Lectio4]
Ritus, quos in consecrandis ecclésiis et altáribus Romána servat Ecclésia, beátus Silvester Papa primus instituit. Nam, etsi jam ab Apostolórum témpore loca fuérunt Deo dicata, quæ a quibúsdam oratória, ab aliis ecclésiæ dicebántur, ubi collectæ fiébant per unam sábbati, et christianus pópulus orare, Dei verbum audíre et Eucharistiam súmere sólitus erat; non tamen illa ádeo solemni ritu consecrabántur, nec in eis adhuc in titulum erectum erat altáre, quod chrísmate delibútum, Dómini nostri Jesu Christi, qui altáre, hóstia et sacérdos noster est, figuram exprímeret.

[Lectio5]
Sed, ubi Constantinus imperátor per baptismi sacraméntum sanitátem salutémque consecutus est, tum primum lege ab eo láta concessum est toto orbe terrárum, Christiáni ut ecclésias ædificarent; quos ille, non solum edicto, sed etiam exemplo ad sacram ædificatiónem est cohortatus. Nam, et in suo Lateranénsi palátio ecclésiam Salvatori dedicávit, et ei continentem basilicam nómine sancti Joánnis Baptistæ cóndidit, eo loco quo ipse, baptizátus a sancto Silvestro, ab infidelitátis lepra mundátus est; quam idem Pontifex consecrávit quinto Idus Novembris. Cujus consecratiónis memória celebrátur hódierno die, quo primum Romæ publice ecclésia consecráta est, et imago Salvatoris, in paríete depicta, pópulo Románo appáruit.

[Lectio6]
Quod, si beátus Silvester póstea in consecratióne altaris Principis Apostolórum decrevit ut deinceps nisi ex lápide altária non ædificaréntur; tamen basilicæ Lateranénsis altáre fuit e ligno erectum. Quod mirum non est; nam, cum a sancto Petro usque ad Silvestrum, propter persecutiónes, Pontifices certo loco consistere non possent, quocúmque eos necessitas compulísset, sive in cryptas, sive in cœmeteria, sive in ædes piórum, super illo altari ligneo ad arcæ similitúdinem cóncavo, sacra faciebant. Quo altari sanctus Silvester, reddita Ecclésiæ pace, honoris causa Principis Apostolórum, qui in illo sacrificasse dícitur, et reliquorum Pontificum, qui usque ad id tempus ad mysteria conficienda eo usi fúerant, in Lateranénsi prima ecclésia collocato, sancívit ne quisquam in eo, præter Romanum Pontificem, Missam deinceps celebraret. Eamdem ecclésiam incendiis, vastatiónibus, terræ ínsuper mótibus disjectam eversamque, ac sédula summórum Pontificum cura reparatam, nova póstmodum molitióne restitutam, Benedíctus décimus tertius, Pontifex maximus, ordinis Prædicatórum, die vigesima octava Aprilis anni millesimi septingentésimi vigésimi sexti, ritu solemni consecrávit, ejusque celebritátis memóriam hac die recoléndam státuit. Quod autem Pius nonus perficiéndum censúerat, Leo décimus tertius cellam maximam, vetustáte fatiscéntem, ingénti molitióne producéndam laxandámque curávit; vetus musívum, multis jam antea partibus instaurátum, ad antiquum exemplar restitui et in novam ábsidem, opere cultuque magnifico exornatam, transferri; aulam transversam, laqueari et contignatióne refectis, expoliri jussit, anno millesimo octingentésimo octuagésimo quarto; sacrario, æde canonicórum, perpetuáque ad baptistérium Constantinianum porticu adjéctis.

[Lectio93]
!Commemoratio S. Theodori
Theodorus, miles christianus, Maximiáno imperatóre, quod idolórum fanum incendísset, comprehénsus, cum a præfecto legiónis pœna ei remitterétur, si pœnitens facti christianam fidem exsecrarétur, constanter in fidei confessióne perseverans, missus est in carcerem. Ubi, úngulis excarnificatus, dum costæ nudaréntur, lætus canebat: Benedícam Dóminum in omni témpore. Quare, in ardentem rogum injéctus, in oratióne et divinis laudibus ánimam Christo réddidit, quinto Idus Novembris. Cujus corpus Eusebia matrona, síndone involutum, sepelívit in suo prædio.
&teDeum

[Commemoratio]
!Commemoratio S. Theodori Martyris
@Commune/C2:Oratio proper
$Oremus
Deus, qui nos beáti Theodóri Mártyris tui confessióne gloriósa circumdas et protégis: præsta nobis ex ejus imitatióne profícere, et oratióne fulcíri.
$Per Dominum
