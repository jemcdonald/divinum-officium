[Name]
Commune non Virginum Martyrum

[Rule]
Psalmi Dominica
Antiphonas horas

[Ant Vespera]
Dum esset Rex * in accubitu suo, nardus mea dedit odórem suavitátis.;;109
In odórem * unguentórum tuórum cúrrimus: adolescéntulæ dilexérunt te nimis.;;112
Jam hiems tránsiit, * imber ábiit et recéssit: surge, amica mea, et veni.;;121
Veni, electa mea, * et ponam in te thronum meum, allelúja.;;126
Ista est speciósa * inter filias Jerúsalem.;;147

[Capitulum Vespera]
!Sir 51:1-3
v. Confitébor tibi, Dómine, Rex, et collaudábo te Deum Salvatórem meum. Confitébor nómini tuo: quóniam adjútor et protéctor factus es mihi, et liberásti corpus meum a perditióne.
$Deo gratias.

[Hymnus Vespera]
{:H-Tristeserantapostoli:}v. Fortem viríli péctore
Laudémus omnes féminam,
Quæ sanctitátis glória 
Ubíque fulget ínclita.
_
Hæc sancto amóre sáucia,
Dum mundi amórem nóxium
Horréscit, ad cæléstia
Iter perégit árduum.
_
Carnem domans jejúniis,
Dulcíque mentem pábulo
Oratiónis nútriens,
Cæli potítur gáudiis.
_
Rex Christe, virtus fórtium,
Qui magna solus éfficis,
Hujus precátu, quǽsumus,
Audi benígnus súpplices.
_
* Deo Patri sit glória,
Ejúsque soli Fílio,
Cum Spíritu Paráclito,
Nunc, et per omne sǽculum. 
Amen.

[Versum 1]
@Commune/C6

[Ant 1]
@Commune/C6:Ant 2

[Invit]
Laudémus Deum nostrum * In confessióne beátæ N.

[Hymnus Matutinum]
{:H-Virginisproles:}v. Hujus orátu, Deus alme, nobis
Débitas pœnas scélerum remítte;
Ut tibi puro resonémus almum
Péctore carmen.
_
Sit decus Patri, genitǽque Proli,
Et tibi, compar utriúsque virtus,
Spíritus semper, Deus unus, omni
Témporis ævo.
Amen.

[Ant Matutinum]
O quam pulchra * est casta generátio cum claritáte!;;8
Læva ejus * sub cápite meo, et déxtera illíus amplexábitur me.;;18
Revértere, * revértere, Sunamítis; revértere, ut intueámur te.;;23
V. Spécie tua et pulchritúdine tua.
R. Inténde, próspere procéde, et regna.
Spécie tua * et pulchritúdine tua inténde, próspere procéde, et regna.;;44
Adjuvábit eam * Deus vultu suo: Deus in médio ejus, non commovébitur.;;45
Aquæ multæ * non potuérunt exstínguere caritátem.;;47
V. Adjuvábit eam Deus vultu suo.
R. Deus in médio ejus, non commovébitur.
Nigra sum, * sed formósa, fíliæ Jerúsalem; ideo diléxit me Rex, et introdúxit me in cubículum suum.;;95
Trahe me post te, * in odórem currémus unguentórum tuórum: óleum effúsum nomen tuum.;;96
Veni, Sponsa Christi, * áccipe corónam, quam tibi Dóminus præparávit in ætérnum.;;97
V. Elégit eam Deus, et præelégit eam.
R. In tabernáculo suo habitáre facit eam.

[Lectio1]
De Parabolis Salomonis.
!Prov 31:10-17
10 Mulierem fortem quis invéniet? Procul et de ultimis fínibus prétium ejus.
11 Confidit in ea cor viri sui, et spoliis non indigébit.
12 Reddet ei bonum, et non malum, ómnibus diébus vitæ suæ.
13 Quæsívit lanam et linum, et operáta est consílio mánuum suárum.
14 Facta est quasi navis institoris, de longe portans panem suum.
15 Et de nocte surréxit, deditque prædam domesticis suis, et cibária ancíllis suis.
16 Considerávit agrum, et emit eum; de fructu mánuum suárum plantávit víneam.
17 Accinxit fortitúdine lumbos suos, et roborávit brácchium suum.

[Responsory1]
@Commune/C6

[Lectio2]
!Prov 31:18-24
18 Gustávit, et vidit quia bona est negotiátio ejus: non exstinguétur in nocte lucérna ejus.
19 Manum suam misit ad fortia, et digiti ejus apprehendérunt fusum. 
20 Manum suam apéruit ínopi, et palmas suas exténdit ad páuperem. 
21 Non timébit domui suæ a frigóribus nivis: omnes enim domestici ejus vestiti sunt duplicibus. 
22 Stragulatam vestem fecit sibi: byssus et purpura induméntum ejus. 
23 Nobilis in portis vir ejus, quando sederit cum senatóribus terræ. 
24 Síndonem fecit et vendidit, et cingulum trádidit Chananæo.

[Responsory2]
@Commune/C6

[Lectio3]
!Prov 31:25-31
25 Fortitúdo et decor induméntum ejus, et ridébit in die novíssimo. 
26 Os suum apéruit sapiéntiæ, et lex cleméntiæ in lingua ejus. 
27 Considerávit sémitas domus suæ, et panem otiosa non comédit. 
28 Surrexérunt fílii ejus, et beatíssimam prædicavérunt: vir ejus, et laudávit eam.
29 Multæ fíliæ congregavérunt divítias: tu supergressa es univérsas.
30 Fallax grátia, et vana est pulchritúdo: mulier timens Dóminum, ipsa laudábitur. 
31 Date ei de fructu mánuum suárum, et laudent eam in portis ópera ejus.

[Responsory3]
@Commune/C6

[Lectio4]
Ex Libro Sancti Ambrosii Epíscopi de Viduis
!Prope finem
Agrum hunc Ecclésiæ fértilem cerno, nunc integritátis flore vernántem, nunc viduitátis gravitáte polléntem, nunc etiam conjugii fructibus redundántem. Nam, etsi diversi, uníus tamen agri fructus sunt; nec tanta hortórum lília, quantæ aristæ ségetum, messium spicæ; compluriumque spatia campórum recipiéndis aptántur semínibus, quam redditis novales fructibus feriántur. Bona ergo viduitas, quæ tóties apostolico judício prædicátur. Hæc enim magistra fidei, magistra est castitátis.

[Responsory4]
@Commune/C6

[Lectio5]
Unde et illi qui deórum suórum adultéria et probra venerántur, cælibátus et viduitátis statuére pœnas; ut, æmuli criminum, mulctarent stúdia virtútum, spécie quidem qua fœcunditátem quærerent, sed studio quo propositum castitátis abolérent. Nam confectis et miles stipendiis arma deponit, et relícto officio quod gerebat, ad propria veteranus rura dimittitur; ut et ipse exercitæ labóribus vitæ requiem consequátur et alios spes futuræ quietis subeundis fáciat opéribus promptiores. Agricola quoque maturior torquéndam aliis stivam committit, et juvenili gravátus opere, providéntiam curæ senilis explorat: vitem facílius tondére quam prémere, ut juvenescéntem luxuriam réprimat, et adolescéntem lasciviam falce succidat; parcórum quamdam partuum castitátem docens etiam in vítibus expeténdam.

[Responsory5]
@Commune/C6

[Lectio6]
Símilis huic vidua, velut emeritis veterana stipendiis castitátis, et si conjugii arma deponat, domus tamen totius pacem gubernat; et si vehéndis onéribus otiosa, maritandis tamen junióribus próvida, ubi cultus utílior, ubi fructus uberior sit, quarum copulam aptiórem senili gravitáte disponit. Itaque, si maturióribus quam junióribus commititur ager, cur putes utiliórem nuptam esse quam víduam? Quod, si persecutores fidei persecutores fuérunt etiam viduitátis; útique fidem sequéntibus viduitas non pro supplicio fúgienda est, sed tenenda pro præmio.

[Responsory6]
R. Fallax grátia, et vana est pulchritúdo: 
* Mulier timens Dóminum, ipsa laudábitur.
V. Date ei de fructu mánuum suárum, et laudent eam in portis ópera ejus.
R. Mulier timens Dóminum, ipsa laudábitur.
&Gloria
R. Mulier timens Dóminum, ipsa laudábitur.

[Lectio7]
Léctio sancti Evangélii secúndum Matthǽum
!Matt 13:44-52
In illo témpore: Dixit Jesus discípulis suis parábolam hanc: Simile est regnum cælórum thesáuro abscóndito in agro. Et réliqua.
_
Homilía sancti Gregórii Papæ
!Homilía 11 in Evangelia
Cælórum regnum, fratres caríssimi, idcirco terrenis rebus simile dícitur, ut, ex his quæ animus novit, surgat ad incognita quæ non novit: quátenus exemplo visibílium se ad invisibília rápiat, et, per ea quæ usu didicit quasi confricátus incalescat; ut per hoc, quod scit notum diligere, discat et incognita amare. Ecce enim cælórum regnum thesáuro abscóndito in agro comparátur; quem, qui invénit homo, abscóndit, et præ gáudio illíus vadit, et vendit univérsa quæ habet, et emit agrum illum.

[Responsory7]
R. Os suum apéruit sapiéntiæ, et lex cleméntiæ in lingua ejus: considerávit sémitas domus suæ, 
* Et panem otiosa non comédit.
V. Gustávit et vidit quia bona est negotiátio ejus: non exstinguétur in nocte lucérna ejus.
R. Et panem otiosa non comédit.

[Lectio8]
Qua in re hoc quoque notándum est, quod invéntus thesáurus abscónditur, ut servétur: quia studium cæléstis desiderii a malígnis spirítibus custodire non sufficit, qui hoc ab humanis laudibus non abscóndit. In præsénti étenim vita, quasi in via sumus, qua ad pátriam pérgimus. Maligni autem spíritus iter nostrum quasi quidam latrunculi óbsident. Deprædari ergo desíderat, qui thesáurum publice portat in via. Hoc autem dico, non ut próximi ópera nostra bona non vídeant, cum scriptum sit: Vídeant ópera vestra bona, et glorificent Patrem vestrum qui in cælis est; sed, ut per hoc quod agimus, laudes exterius non quæramus. Sic autem sit opus in publico, quatenus intentio maneat in occulto; ut, et de bono opere próximis præbeámus exemplum, et tamen per intentiónem, qua Deo soli placere quærimus, semper optémus secretum.

[Responsory8]
R. Regnum mundi et omnem ornátum sæculi contempsi, propter amórem Dómini mei Jesu Christi: 
* Quem vidi, quem amávi, in quem credidi, quem diléxi.
V. Eructávit cor meum verbum bonum: dico ego ópera mea Regi.
R. Quem vidi, quem amávi, in quem credidi, quem diléxi.
&Gloria
R. Quem vidi, quem amávi, in quem credidi, quem diléxi.

[Lectio9]
Thesaurus autem cæleste est desidérium; ager vero, in quo thesáurus abscónditur, disciplína studii cæléstis. Quem profecto agrum, venditis ómnibus, comparat, qui, voluptátibus carnis renuntians, cuncta sua terrena desidéria per disciplinæ cæléstis custódiam calcat: ut nihil jam quod caro blandítur, libeat; nihil quod carnalem vitam trucídat, spíritus perhorrescat.
&teDeum

[Ant Laudes]
@:Ant Vespera:s/;;.*//g

[Capitulum Laudes]
@:Capitulum Vespera

[Hymnus Laudes]
@Commune/C7:Hymnus Vespera

[Versum 2]
@Commune/C6

[Ant 2]
Date ei * de fructu mánuum suárum, et laudent eam in portis ópera ejus.

[Oratio]
Exáudi nos, Deus, salutáris noster: ut sicut de beátæ N. festivitáte gaudémus; ita piæ devotiónis erudiámur afféctu.
$Per Dominum

[Oratio1]
Deus, qui inter cetera potentiae tuae miracula, etiam in sexu fragili victoriam martyrii contulisti: concede propitius; ut qui beatae N. Martyris tuae natalitia colimus, per ejus ad te exempla gradiamur.
$Per Dominum.

[Oratio2]
Da nobis, quaesumus, Domine Deus noster, sanctarum Martyrum tuarum N. et N. palmas incessabili devotione venerari: ut quas digna mente non possumus celebrare, humilibus saltem frequentemus obsequiis.
$Per Dominum

[Lectio Prima]
!Sir 51:8; 51:12
v. Laudábit usque ad mortem ánima mea Dóminum, quóniam eruis sustinéntes te, et líberas eos de manu angústiæ, Dómine, Deus noster.

[Capitulum Tertia]
@:Capitulum Vespera

[Responsory Tertia]
@Commune/C6

[Capitulum Sexta]
!Sir 51:4-5
v. Liberásti me secúndum multitúdinem misericórdiæ nóminis tui a rugiéntibus, præparátis ad escam, de mánibus quæréntium ánimam meam, et de multis tribulatiónibus quæ circumdedérunt me.
$Deo gratias.

[Responsory Sexta]
@Commune/C6

[Capitulum Nona]
@:Lectio Prima
$Deo gratias.

[Responsory Nona]
@Commune/C6

[Versum 3]
@:Versum 2

[Ant 3]
Manum suam * apéruit ínopi, et palmas suas exténdit ad páuperem, et panem otiósa non comédit.
