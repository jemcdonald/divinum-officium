02-18# Ex Régula Sancti Patri Nostri Benedícti. Caput 15: Allelúja quibus tempóribus dicátur 
_
A sanctum Pascha usque Pentecósten sine intermissióne dicátur Allelúja, tam in psalmis quam in responsóriis. A Pentecósten autem usque caput quadragésimæ, ómnibus noctis, cum sex posterióribus psalmis tantum ad Noctúrnos dicátur. Omni vero Domínica extra quadragésima cántica, Matutínos, Prima, Tértia, Sexta Nonáque cum Allelúja dicátur, Véspera vero jam antefána. Responsória vero numquam dicántur cum Allelúja, nisi a Pascha usque Pentecósten. 
